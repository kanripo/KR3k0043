# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.559093
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 提要
<pb:KR3k0043_WYG_000-1a>¶
欽定四庫全書　　　　　子部十一¶
　荆川稗編　　　　　　　類書類¶
　　提要¶
　　　　(臣/)等謹案荆川稗編一百二十卷明唐順之¶
　　　　編順之有廣右戰功録已著録是編義例畧¶
　　　　仿章如愚山堂考索薈萃羣言區分類聚其¶
　　　　大旨欲使萬事萬物畢貫通於一書故鉅細¶
　　　　兼陳門目浩博始之以六經終之以六官六¶
<pb:KR3k0043_WYG_000-1b>¶
　　　　經所不能盡則條次以九流諸家之學術凡¶
　　　　為類二十有七六官所不能盡則賅括以厯¶
　　　　代之史傅凡為類二十有五其門人左烝先¶
　　　　為之考校付梓烝没而書多殘闕茅一相復¶
　　　　加釐正刋行所引書名人名原本錯互不合¶
　　　　者一相亦為訂正然卷帙既繁檢校難徧牴¶
　　　　牾舛駁尚徃徃而有如程大昌詩議在所撰¶
　　　　考古編中而乃以為出自新安文獻志正諫¶
<pb:KR3k0043_WYG_000-2a>¶
　　　　本説苑篇名而標之為論林泉髙致集所載¶
　　　　荆浩山水賦李成山水訣乃其人所自作而¶
　　　　槩以為出郭思之手敖陶孫字器之而訛作¶
　　　　孫器之陶九成輟耕録天閽之説與鑑戒無¶
　　　　闗而濫引入宦者門中禇淵王儉雖身事二姓¶
　　　　然不可謂之佞臣乃列其傅論於倖門此類¶
　　　　不知為原本之訛為茅一相之竄亂玉瑕珠¶
　　　　纇頗累全書特以其網羅本富渉獵攸資當¶
<pb:KR3k0043_WYG_000-2b>¶
　　　　語録盛行之時尚不失為徵實之學録備多¶
　　　　識之一助固亦無不可焉乾隆四十四年三¶
　　　　月恭校上¶
　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)　陸　費　墀¶
