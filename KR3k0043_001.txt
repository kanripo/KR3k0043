# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.575034
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一
<pb:KR3k0043_WYG_001-1a>¶
欽定四庫全書¶
　稗編卷一　　　　　　　明　唐順之　撰¶
　　六經總論¶
　　　史記儒林傳序　　　　　　司馬遷¶
太史公曰余讀功令至於廣厲學官之路未嘗不廢書¶
而嘆也曰嗟乎夫周室衰而關睢作幽厲㣲而禮樂壊¶
諸侯恣行政由强國故孔子閔王路廢而邪道興於是¶
論次詩書脩起禮樂適齊聞韶三月不知肉味自衞返¶
<pb:KR3k0043_WYG_001-1b>¶
魯然後樂正雅頌各得其所世以混濁莫能用是以仲¶
尼干七十餘君無所遇曰茍有用我者期月而已矣西¶
狩獲麟曰吾道窮矣故因史記作春秋以當王法其辭¶
㣲而指博後世學者多録焉自孔子卒後七十子之徒¶
散游諸侯大者為師傅卿相小者友教士大夫或隠而¶
不見故子路居衛子張居陳澹臺子羽居楚子夏居西¶
河子貢終於齊如田子方段干木呉起禽滑釐之属皆¶
受業於子夏之倫為王者師是時獨魏文侯好學後陵¶
<pb:KR3k0043_WYG_001-2a>¶
遲以至於始皇天下並争於戰國儒術既絀焉然齊魯¶
之間學者獨不廢也於威宣之際孟子荀卿之列咸尊¶
夫子之業而潤色之以學顯於當世及至秦之季世焚¶
詩書坑術士六藝從此缺焉陳渉之王也而魯諸儒持¶
孔氏之禮噐徃歸陳王於是孔甲為陳渉博士卒與渉¶
俱死陳渉起匹夫驅瓦合適戌旬月以王楚不滿半嵗¶
竟滅亡其事至㣲淺然而縉紳先生之徒負孔子禮器¶
徃委質為臣者何也以秦焚其業積怨而發憤於陳王¶
<pb:KR3k0043_WYG_001-2b>¶
也及髙皇帝誅項籍舉兵圍魯魯中諸儒尚講誦習禮¶
樂絃歌之音不絶豈非聖人之遺化好禮樂之國哉故¶
孔子在陳曰歸與歸與吾黨之小子狂簡斐然成章不¶
知所以裁之夫齊魯之間於文學自古以來其天性也¶
故漢興然後諸儒始得脩其經藝講習大射鄉飲之禮¶
叔孫通作漢禮儀因為太常諸生弟子共定者咸為選¶
首於是喟然嘆興於學然尚有干戈平定四海亦未暇¶
遑庠序之事也孝惠吕后時公卿皆武力有功之臣孝¶
<pb:KR3k0043_WYG_001-3a>¶
文時頗徴用然孝文帝本好刑名之言及至孝景不任¶
儒者而竇太后又好黄老之術故諸博士具官待問未¶
有進者及今上即位趙綰王臧之屬明儒學而上亦鄉¶
之於是招方正賢良文學之士自是之後言詩於魯則¶
申培公於齊則轅固生於燕則韓太傅言尚書自濟南¶
伏生言禮自魯髙堂生言易自菑川田生言春秋於齊¶
魯自胡母生於趙自董仲舒及竇太后崩武安侯田蚡¶
為丞相絀黄老刑名百家之言延文學儒者數百人而¶
<pb:KR3k0043_WYG_001-3b>¶
公孫𢎞以春秋白衣為天子三公封以平津侯天下之¶
學士靡然嚮風矣公孫𢎞為學官悼道之鬱滯乃請曰¶
丞相御史言制曰葢聞𨗳民以禮風之以樂婚姻者居¶
室之大倫也今禮廢樂崩朕甚愍焉故詳延天下方正¶
博聞之士咸登諸朝其令禮官勸學講議洽聞興禮以¶
為天下先太常議與博士弟子崇鄉里之化以廣賢才¶
焉謹與太常臧(漢書百官/表孔臧也)博士平等議曰聞三代之道¶
鄉里有教夏曰校殷曰序周曰庠其勸善也顯之朝廷¶
<pb:KR3k0043_WYG_001-4a>¶
其懲惡也加之刑罰故教化之行也建首善自京師始¶
由内及外今陛下昭至徳開大明配天地本人倫勸學¶
修禮崇化厲賢以風四方太平之原也古者政教未洽¶
不備其禮請因舊官而興焉為博士官置弟子五十人¶
復其身太常擇民年十八已上儀狀端正者補博士弟¶
子郡國縣道邑有好文學敬長上肅政教順鄉里出入¶
不悖所聞者令相長丞上属所二千石二千石謹察可¶
者當與計偕詣太常得受業如弟子一嵗皆輙試能通¶
<pb:KR3k0043_WYG_001-4b>¶
一藝以上補文學掌故缺其髙第可以為郎中者太常¶
籍奏即有秀才異等輙以名聞其不事學若下材及不¶
能通一藝輙罷之而請諸不稱者罰臣謹按詔書律令¶
下者明天人分際通古今之義文章爾雅訓辭深厚恩¶
施甚美小吏淺聞不能究宣無以明布諭下治禮次治¶
掌故以文學禮義為官遷留滯請遷擇其秩比二百石¶
以上及吏百石通一藝以上補左右内史大行卒史比¶
百石以上補郡太守卒史皆各二人邉郡一人先用誦¶
<pb:KR3k0043_WYG_001-5a>¶
多者若不足乃擇掌故補中二千石属文學掌故補郡¶
属(漢儀弟子射䇿甲科百人補郎中乙科二百人補/太子舍人皆秩比二百石次郡國文學秩百石也)備¶
員請著功令他如律令制曰可自此以來則公卿大夫¶
士吏斌斌多文學之士矣¶
　　　東漢儒林傳序　　　　　　范　曄¶
昔王莽更始之際天下散亂禮樂分崩典文殘落及光¶
武中興愛好經術未及下車而先訪儒雅採求闕文補¶
綴漏逸先是四方學士多懐挾圗書遁逃林藪自是莫¶
<pb:KR3k0043_WYG_001-5b>¶
不抱負墳䇿雲㑹京師范升陳元鄭興杜林衛宏劉昆¶
桓榮之徒繼踵而集於是立五經博士各以家法教授¶
易有施孟梁丘京氏尚書歐陽大小夏侯詩齊魯韓毛¶
禮大小戴春秋嚴顔凡十四博士太常差次總領焉建¶
武五年乃脩起太學稽式古典籩豆干戚之容備之於¶
列服方領習矩歩者委它乎其中中元元年初建三雍¶
明帝即位親行其禮天子始冠通天衣日月備法物之¶
駕盛清道之儀坐明堂而朝羣后登靈臺以望雲物袒¶
<pb:KR3k0043_WYG_001-6a>¶
割辟雍之上尊養三老五更饗射禮畢帝正坐自講諸¶
儒執經問難於前冠帶縉紳之人圜橋門而觀聼者葢¶
億萬計其後復為功臣子孫四姓末属别立校舍捜選¶
髙能以受其業自期門羽林之士悉令通孝經章句匈¶
奴亦遣子入學濟濟乎洋洋乎盛於永平矣建武中大¶
㑹諸儒於白虎觀考詳同異連月乃罷肅宗親臨稱制¶
如石渠故事顧命史臣著為通議又詔髙才生受古文¶
尚書毛詩糓梁左氏春秋雖不立學官然皆擢髙第為¶
<pb:KR3k0043_WYG_001-6b>¶
講郎給事近署所以網羅遺逸博存衆家孝和亦數幸¶
東觀覧閱書林及鄧后稱制學者頗懈時樊準徐防並¶
陳敦學之宜又言儒職多非其人於是制詔公卿妙簡¶
其選三署郎通經術者皆得察舉自安帝覽政薄於藝¶
文博士倚席不講朋徒相視怠散學舍頺敝鞠為園蔬¶
牧兒蕘竪至於薪刈其下順帝感翟酺之言乃更修黌¶
宇凡所造構二百四十房千八百五十室試明經下第¶
補弟子増甲乙之科員各十人除郡國耆儒皆補郎舍¶
<pb:KR3k0043_WYG_001-7a>¶
人太初元年梁太后詔曰大將軍下至六百石悉遣子¶
就學毎嵗輙於鄉射月一饗㑹之以此為常自是逰學¶
増盛至三萬餘生然章句漸踈而多以浮華相尚儒者¶
之風葢衰矣黨人既誅其髙名善士多坐流廢後遂至¶
忿爭更相言告亦有私行金貨定蘭臺桼書經字以合¶
其私文熹平四年靈帝乃詔諸儒正定五經刋於石碑¶
為古文篆𨽻三體書法以相參檢樹之學門使天下咸¶
取則焉初光武遷還洛陽其經牒秘書載之二千餘兩¶
<pb:KR3k0043_WYG_001-7b>¶
自此以後參倍於前及董卓移都之際吏民擾亂自辟¶
雍東觀蘭臺石室宣明鴻都諸藏典䇿文章競共剖散¶
其縑帛圗書大則連為帷葢小乃制為縢囊及王允所¶
收而西者裁七十餘乗道路艱逺復棄其半矣後長安¶
之亂一時焚蕩莫不冺盡焉東京學者猥衆難以詳載¶
今但録其能通經名家者以為儒林篇其自有列傳者¶
則不兼書若師資所承宜標名為證者乃著之云¶
范&ZX-111c11;論曰自光武中年以後干戈稍戢專事經學自是¶
<pb:KR3k0043_WYG_001-8a>¶
其風世篤焉其服儒衣稱先王逰庠序聚横塾者葢布¶
之於邦域矣若乃經生所處不逺萬里之路精廬暫建¶
贏(擔負/也)糧動有千百其耆名髙義開門受徒者編牒不¶
下萬人皆專相𫝊祖莫或訛雜至有分争王庭樹朋私¶
里繁其章條穿求崖穴以合一家之說故揚雄曰今之¶
學者非獨為之華藻又從而繡其鞶帨夫書理無二義¶
歸有宗而碩學之徒莫之或徙故通人鄙其固焉又雄¶
所謂譊譊之學各習其師也且觀成名髙第終能逺至¶
<pb:KR3k0043_WYG_001-8b>¶
者蓋亦寡焉而迂滯若是矣然所談者仁義所傳者聖¶
法也故人識君臣父子之綱家知違邪歸正之路自桓¶
靈之間君道秕僻朝綱日陵國隙屢啟自中智以下靡¶
不審其崩離而權彊之臣息其闚盗之謀豪俊之夫屈¶
於鄙生之議者人誦先王言也下畏逆順勢也至如張¶
温皇甫嵩之徒功定天下之半聲馳四海之表俯仰顧¶
盼則天業可移猶鞠躬昬主之下狼狽折札之命散成¶
兵就繩約而無悔心暨乎剥橈自極人神數盡然後羣¶
<pb:KR3k0043_WYG_001-9a>¶
英乗其運世徳終其祚跡衰敝之所由致而能多歴年¶
所者斯豈非學之效乎故先師垂典文褒勵學者之功¶
篤矣切矣不循春秋至乃比於殺逆其將有意乎¶
　　　北史儒林傳序　　　　　　李延夀¶
儒者其為教也大矣其利物也博矣以篤父子以正君¶
臣開政化之本原鑿生靈之耳目百王損益一以貫之¶
雖世或汙隆而斯文不墜自永嘉之後宇内分崩禮樂¶
文章掃地將盡魏道武初定中原雖日不暇給始建都¶
<pb:KR3k0043_WYG_001-9b>¶
邑便以經術為先立太學置五經博士生員千有餘人¶
天興二年春増國子太學生員至三千人豈不以天下¶
可馬上取之不可以馬上臨之聖逹經猷葢為逺矣四¶
年春命樂師入學習舞釋菜於先師明元時改國子為¶
中書學立教授博士太武始光三年春起太學於城東¶
後徴盧𤣥髙允等而令州郡各舉才學於是人多砥尚¶
儒術轉興獻文大安初詔立鄉學郡置博士二人助教¶
二人學生六十人後詔大郡立博士二人助教四人學¶
<pb:KR3k0043_WYG_001-10a>¶
生一百人次郡立博士二人助教二人學生八十人中¶
郡立博士一人助教二人學生六十人下郡立博士一¶
人助教一人學生四十人太和中改中書學為國子學¶
建明堂辟雍尊三老五更又開皇子之學及遷都洛邑¶
詔立國子太學四門小學孝文欽眀稽古篤好墳籍坐¶
輿據鞍不忘講道劉芳李彪諸人以經書進崔光邢巒¶
之徒以文史逹其餘渉獵典章閑集詞翰莫不縻以好¶
爵動貽賞眷於是斯文欝然比隆周漢宣武時復詔營¶
<pb:KR3k0043_WYG_001-10b>¶
國學樹小學於四門大選儒生以為小學博士員四十¶
人雖黌宇未立而經術彌顯時天下承平學業大盛故¶
燕齊趙魏之間横經著録不可勝數大者千餘人小者¶
猶數百州舉茂異郡貢孝㢘對揚王庭毎年逾衆神龜¶
中將立國學詔以三品以上及五品清官之子以充生¶
選未及簡置仍復停寢正光三年乃釋奠於國學命祭¶
酒崔光講孝經始置國子生三十六人暨孝昌之後海¶
内淆亂四方校學所存無㡬齊神武生於邉朔長於戎¶
<pb:KR3k0043_WYG_001-11a>¶
馬仗義建旗掃清區縣因魏氏䘮亂属尒朱殘酷文章¶
咸盪禮樂同奔弦歌之音且絶爼豆之容將盡永熙中¶
孝武復釋奠於國學又於顯陽殿詔祭酒劉廞講孝經¶
黄門李郁說禮記中書舍人盧景宣講大戴禮夏小正¶
篇復置生七十二人及永熙西遷天平北徙雖庠序之¶
制有所未遑而儒雅之道遽形心慮時初遷都於鄴國¶
子置生三十六人至興和武定之間儒業復盛矣始天¶
平中范陽盧景裕同從兄仲禮於本郡起逆齊神武免¶
<pb:KR3k0043_WYG_001-11b>¶
其罪置之賔舘以經教授太子以下及景裕卒又以趙¶
郡李同軌&ZX-111dbb;之二賢並大蒙恩遇待以殊禮同軌云亡¶
復徴中山張彫武渤海李鉉刁柔中山石曜等逓為諸¶
子師友及天保太寧武平之朝亦引進名儒授皇太子¶
諸王經術然爰自始基暨於季世惟濟南之在儲宫性¶
識聰敏頗自砥礪以成其美自餘多驕恣慠很動違禮¶
度日就月將無聞焉爾鏤冰彫朽迄用無成葢有由焉¶
夫帝王子孫習性驕逸况義方之情不篤邪僻之路競¶
<pb:KR3k0043_WYG_001-12a>¶
開自非得自生知體包上智而内縱聲色之娱外多犬¶
馬之好安能入則篤行出則友賢者也徒有師傅之資¶
終無琢磨之實貴游之軰飾以明經可謂稽山竹箭加¶
之括羽俯拾青紫斷可知焉而齊氏司存或失其守師¶
保疑丞皆賞勲舊國學博士徒有虚名唯國子一學生¶
徒數十人耳胄子以通經進仕者唯博陵崔子發廣平¶
宋㳺卿而已自外莫見其人幸朝章寛簡政網踈濶㳺¶
手浮惰十室而九故横經受業之侶徧於鄉邑負笈從¶
<pb:KR3k0043_WYG_001-12b>¶
宦之徒不逺千里入閭里之内乞食為資憇桑梓之隂¶
動逾十數燕趙之俗此衆尤甚焉齊制諸郡並立學置¶
博士助教授經學生俱差逼充員士流及豪富之家皆¶
不從調備員既非所好墳籍固不闗懐又多被州郡官¶
人驅使縱有游惰亦不檢察皆由上非所好之所致也¶
諸郡俱得察孝亷其博士助教及游學之徒通經者推¶
擇充舉射䇿十條通八以上聼九品出身其尤異者亦¶
蒙抽擢周文受命雅重經典於時西都板蕩戎馬生郊¶
<pb:KR3k0043_WYG_001-13a>¶
先王之舊章徃聖之遺訓掃地盡矣於是求闕文於三¶
古得至理於千戴黜魏晉之制度復姬旦之茂典盧景¶
宣學通羣藝脩五禮之缺長孫紹逺才稱洽聞正六樂¶
之壊由是朝章漸備學者嚮風明皇纂歴敦尚學藝内¶
有崇文之觀外重成均之職握素懐鉛重席觧頤之士¶
間出於朝廷員冠方領執經負笈之生著錄於京邑濟¶
濟焉足以踰於向時矣洎保定三年帝乃下詔尊太保¶
燕公為三老帝於是服衮冕乘碧輅陳文物備禮容清¶
<pb:KR3k0043_WYG_001-13b>¶
蹕而臨太學袒割以食之奉觴以酳之斯固一世之盛¶
事也其後命輶軒而致玉帛徴沈重於南荆及定山東¶
降至尊而勞萬乗待熊安生以殊禮是以天下慕向文¶
教逺覃衣儒者之服挾先王之道開黌舍延學徒者比¶
肩勵從師之志守專門之業辭親戚甘勤苦者成市雖¶
通儒盛業不逮魏晉之臣而風移俗變抑亦近代之美¶
也自正朔不一將三百年師訓紛綸無所取正隋文膺¶
期纂歴平一寰宇頓天網以掩之賁旌帛以禮之設好¶
<pb:KR3k0043_WYG_001-14a>¶
爵以縻之於是四海九州强學待問之士靡不畢集焉¶
天子乃整萬乘率百僚遵問道之儀觀釋奠之禮博士¶
罄縣河之辯侍中竭重席之奥考正亡逸研覈異同積¶
滯羣疑渙然冰釋於是超擢竒雋厚賞諸儒京邑逹乎¶
四方皆啟黌校齊魯趙魏學者尤多負笈追師不逺千¶
里講誦之聲道路不絶中州之盛自漢魏以來一時而¶
已及帝暮年精華稍竭不恱儒術專尚刑名執政之徒¶
咸非篤好暨仁夀間遂廢天下之學唯存國子一所弟¶
<pb:KR3k0043_WYG_001-14b>¶
子七十二人煬帝即位復開庠序國子郡縣之學盛於¶
開皇之初徴辟儒生逺近畢至使相與講論得失於東¶
都之下納言定其差次一以聞奏焉於時舊儒多已凋¶
亡惟信都劉士元河間劉光伯㧞萃出類學通南北博¶
極今古後生鑚仰所製諸經議疏縉紳咸師宗之既而¶
外事四夷戎馬不息師徒怠散盗賊羣起禮義不足以¶
防君子刑罰不足以威小人空有建學之名而無𢎞道¶
之實其風漸墜以至滅亡方領矩歩之徒亦轉死溝壑¶
<pb:KR3k0043_WYG_001-15a>¶
凡有經籍因此湮没於煨燼矣遂使後進之士不復聞¶
詩書之言皆懐攘竊之心相與䧟於不義傳曰學者將¶
殖不學者將落然則盛衰是繋興亡攸在有國有家者¶
可不懼歟漢世鄭𤣥並為衆經注解服䖍何休各有所¶
說𤣥易詩書禮論語孝經䖍左氏春秋休公羊傳大行¶
於河北王肅易亦間行焉晋世杜預註左氏預𤣥孫坦¶
坦弟驥於宋朝並為青州刺史傳其家業故齊地多習¶
之自魏末大儒徐遵明門下講鄭𤣥所注周易遵明以¶
<pb:KR3k0043_WYG_001-15b>¶
傳盧景裕及清河崔瑾景裕傳權㑹郭茂權㑹早入鄴¶
都郭茂恒在門下教授其後能言易者多出郭茂之門¶
河南及青齊之間儒生多講王輔嗣所注師訓葢寡齊¶
時儒士罕傳尚書之業徐遵明兼通之遵明受業於屯¶
留王聰傳授浮陽李周仁及渤海張文敬李鉉河間權¶
㑹並鄭康成所注非古文也下里諸生略不見孔氏注¶
解武平末劉光伯劉士元始得費甝義疏乃留意焉其¶
詩禮春秋尤為當時所尚諸生多兼通之三禮並出遵¶
<pb:KR3k0043_WYG_001-16a>¶
明之門徐傳業於李鉉祖雋田元鳯馮偉紀顯敬吕黄¶
龍夏懐敬李鉉又傳授刁柔張買奴鮑季詳邢峙劉晝¶
熊安生安生又傳孫靈暉郭仲堅丁恃徳其後生能通¶
禮經者多是安生門人諸生盡通小戴禮於周儀禮兼¶
通者十二三焉通毛詩者多出於魏朝劉獻之獻之傳¶
李周仁周仁傳董令度程歸則歸則傳劉敬和劉軌思¶
其後能言詩者多出二劉之門河北諸儒能通春秋者¶
並服子慎所注亦出徐生之門張買奴馬敬徳邢峙張¶
<pb:KR3k0043_WYG_001-16b>¶
思伯張奉禮張彫劉晝鮑長宣王元則等並得服氏之¶
精㣲又有衙覬陳逹潘叔䖍雖不傳徐氏之門亦為通¶
解又有姚文安秦道静初亦學服氏後兼更講杜元凱¶
所注其河外儒生俱服膺杜氏其公羊糓梁二傳儒者¶
多不厝懐論語孝經諸學徒莫不通講諸儒如權㑹李¶
欽刁柔熊安生劉軌思馬敬徳之徒多自出義疏雖曰¶
專門亦皆相祖習也大抵南北所為章句好尚互有不¶
同江左周易則王輔嗣尚書則孔安國左傳則杜元凱¶
<pb:KR3k0043_WYG_001-17a>¶
河洛左傳則服子慎尚書周易則鄭康成詩則並主於¶
毛公禮則同遵於鄭氏南人約簡得其英華北學深蕪¶
窮其枝葉考其終始要其㑹歸其立身成名殊方同致¶
矣自魏梁越已下傳授講議者甚衆今各依時代而次¶
以備儒林云爾¶
　　　唐書儒學傳序　　　　　　歐陽脩¶
髙祖始受命鉏纇夷荒天下畧定即詔有司立周公孔¶
子廟於國學四時祠求其後議加爵土國學始置生七¶
<pb:KR3k0043_WYG_001-17b>¶
十二員取三品以上子弟若孫為之太學百四十員取¶
五品以上四門學百三十員取七品以上郡縣三等上¶
郡學置生六十員中下以十為差上縣學置生四十員¶
中下亦以十為差又詔宗室功臣子孫就秘書外省别¶
為小學太宗身属櫜鞬風纚露沐然鋭情經術即王府¶
開文學館召名儒十八人為學士與議天下事既即位¶
殿左置𢎞文館悉引内學士番宿更休聼朝之間則與¶
討古今道前王所以成敗或日昃夜艾未嘗少怠貞觀¶
<pb:KR3k0043_WYG_001-18a>¶
六年詔罷周公祠更以孔子為先聖顔氏為先師盡召¶
天下惇師耆徳以為學官數臨幸親釋菜命祭酒博士¶
講論經義賜以束帛生能通一經者得署吏廣學舍千¶
二百區三學益生員并置書算二學皆有博士大抵諸¶
生員至三千二百自𤣥武屯營飛騎皆給博士授經能¶
通一經者聼人貢限四方秀乂挾䇿負素坌集京師文¶
治煟然勃興於是新羅髙昌百濟吐蕃髙麗等群酋長¶
並遣子弟入學鼓笥升堂者凡八千餘人紆侈袂曵方¶
<pb:KR3k0043_WYG_001-18b>¶
履誾誾秩秩雖三代之盛所未聞也帝又讐正五經繆¶
缺頒天下示學者與諸儒稡章句為義疏俾久其傳詔¶
前代通儒梁皇偘褚仲都周熊安生沈重陳沈文阿周¶
𢎞正張譏隋何妥劉炫等子孫並加引擢二十一年詔¶
左丘明卜子夏公羊髙榖梁赤伏勝髙堂生戴聖毛萇¶
孔安國劉向鄭衆杜子春馬融盧植鄭𤣥服䖍何休王¶
肅王弼杜預范甯二十一人用其書行其道悉宜褒大¶
之自今並配享孔子廟庭於是唐三百年之盛稱貞觀¶
<pb:KR3k0043_WYG_001-19a>¶
寧不其然髙宗尚吏事武后務權變至諸王駙馬皆得¶
領祭酒初孔頴逹等始署官發五經題與諸生酧問及¶
是惟判祥瑞案三牒即罷𤣥宗詔羣臣及府郡舉通經¶
士而褚無量馬懐素等勸講禁中天子尊禮不敢盡臣¶
之置集賢院部分典籍乾元殿博彚羣書至六萬卷經¶
籍大備又稱開元焉禄山之禍兩京所藏一為炎埃官¶
幐私褚䘮脫㡬盡章甫之徒刼為縵胡於是嗣帝區區¶
救亂未之得安暇語貞觀開元事哉自楊綰鄭餘慶鄭¶
<pb:KR3k0043_WYG_001-19b>¶
覃等以大儒輔政議優學科先經誼黜進士後文辭亦¶
弗能克也文宗定五經鑱之石張參等是正訛文寥寥¶
一二可紀由是觀之始未嘗不成於艱難而後敗於易¶
也嘗論之武為救世砭劑文其膏粱歟亂已定必以文¶
治之否者是病損而進砭劑其傷多矣然則武得之武¶
治之不免霸且盜聖人反是而王故曰武創業文守成¶
百世不易之道也若乃舉天下一之於仁義莫若儒儒¶
待其人乃能光明厥功宰相大臣是已至專誦習傳授¶
<pb:KR3k0043_WYG_001-20a>¶
無他大事業者則次為儒學篇¶
贊曰春秋易詩書由孔子時師弟子相傳歴暴秦不㫁¶
如系至漢興剗挾書令則儒者肆然講授經典寖興左¶
氏與孔子同時以魯史附春秋作傳而公羊髙榖梁赤¶
皆出子夏門人三家言經各有回舛然猶悉本之聖人¶
其得失蓋十五義或繆誤先儒畏聖人不敢輙改也啖¶
助在唐名治春秋摭訕三家不本所承自用名家學憑¶
私臆決尊之曰孔子意也趙陸從而唱之遂顯於時嗚¶
<pb:KR3k0043_WYG_001-20b>¶
呼孔子没乃數千年助所推著果其意乎其未可必也¶
以未可必而必之則固持一己之固而倡兹世則誣誣¶
與固君子所不取助果謂可乎徒令後生穿鑿詭辯詬¶
前人捨成說而自為紛紛助所階已¶
　　　論秦焚書　　　　　　　　馬端臨¶
按秦雖出於西戎然自非子秦仲以來有國於豐岐者¶
數百年春秋之時盟㑹聘享接於諸侯秦誓紀於書車¶
鄰小戎之属列於詩其聲名文物葢藹然先王之遺風¶
<pb:KR3k0043_WYG_001-21a>¶
矣今下令焚詩書而曰史官非秦記皆燒之則秦誓秦¶
風亦秦記也獨非詩書乎李斯者襲流血刻骨之故智¶
而佐之以人頭畜鳴之偽辯固世所羞稱者然斯學於¶
荀卿卿之道蓋祖述六經憲章仲尼者也是其初亦自¶
儒者法門中來然則始皇既非重譯不通之荒裔而驟¶
接華言李斯亦非椎朴少文之俗物而盲處髙位今乃¶
以焚滅經籍坑戮儒生為經國之逺猷者其說有二曰¶
愧曰畏愧則愧其議已也畏則畏其害巳也自載籍以¶
<pb:KR3k0043_WYG_001-21b>¶
來詩書所稱桀有暴徳而天下歸殷紂有暴徳而天下¶
歸周幽厲有暴徳而周室東遷寖㣲寖滅五伯迭興七¶
雄分據始皇既已習聞其說矣今雖諉曰徳兼三皇功¶
過五帝而其所行則襲桀紂幽厲之跡耳夫豈不自知¶
之而儒者記纂明以語人曰如是而興如是而亡不啻¶
燭照數計龜卜而示後來以軌範葢始皇之所愧而畏¶
者此也自夫子歴聘列國孟氏以儒術㳺於諸侯思濟¶
天下之溺而引時君於當道者至拳拳也繼而蘇張之¶
<pb:KR3k0043_WYG_001-22a>¶
徒專以口舌干時君雖其所持者詭遇之術妾婦之道¶
與孔孟之學殆黒白薫蕕之相反然其汲汲皇皇求以¶
用世之意則類也而范睢之於魏冉蔡澤之於范睢皆¶
逞其辯口扼其吭而奪之位於是士生斯時皆以讀書¶
㳺說為可以得志而取髙位李斯亦以說客進身者也¶
故韓非入秦以䇿干始皇則忌而誅之天下豈無尚如¶
非者欲睨其後乎葢李斯之所愧而畏者此也詩書百¶
家語之在人間者焚之其在博士官者存之葢亦知其¶
<pb:KR3k0043_WYG_001-22b>¶
本不可廢也罷侯置守者私其土地於己也焚書而獨¶
存博士官者又欲私其經術於己也主相之心務欲滅¶
經籍以愚天下峻法律以威天下而使之莫予毒以為¶
鞏固不拔之計然陳勝項梁項籍劉季之徒本非有祖¶
述湯武𢎞濟蒼生之夙志俱以麗於禁網遁跡亡命出¶
萬死不顧一生之計奮挺而起以成土崩瓦解之勢趙¶
髙熏腐小醜亦非有文墨詞辯足以傾動上聼徒以少¶
習深文依於忮忍故䧟扶蘇蒙恬戮諸公子夷李斯如¶
<pb:KR3k0043_WYG_001-23a>¶
出一律葢犯法而作亂者陳呉劉項也倚法而作姦者¶
趙髙也然則隳秦七廟而具斯五刑者非詩書也乃秦¶
之法律也¶
秦以儒者為博士毎國家有大事則下博士議之然因¶
淳于越進議封建而下焚書之令因盧生輩竊議時事¶
而下坑儒之令葢此二事者皆激於博士之正論然則¶
其所進用者必皆得面䛕順指如周青臣叔孫通軰然¶
後能持禄茍免耳稍引古義持正論則披逆鱗觸竒禍¶
<pb:KR3k0043_WYG_001-23b>¶
是書雖存而實亡博士官雖設而實廢矣又按史記言¶
始皇聞盧生竊議亡去大怒曰吾前收天下書不中用¶
者盡去之悉召文學方術士甚衆欲以興太平求竒藥¶
今聞韓衆去不報徐市等費以巨萬計終不得藥徒姦¶
利相告日聞然則始皇所謂不中用者所焚之六籍是¶
也所謂召文學方術士求竒藥者所存之醫藥卜筮等¶
書是也然六籍雖厄於煨燼而得之口耳所傳屋壁所¶
藏者猶足以垂世立教千載如一日也醫藥卜筮種樹¶
<pb:KR3k0043_WYG_001-24a>¶
之書當時雖未嘗廢錮而並未嘗有一卷流傳於後世¶
者以此見聖經賢傳終古不朽而小道異端雖存必亡¶
初不以世主之好惡而為之興廢也¶
　　　解經不可牽强　　　　　　鄭　樵(後同/)¶
横渠張先生曰置心平易始知詩余謂讀六經之書皆¶
然如書曰刑故無小宥過無大諸家解用十數句解不¶
盡曽見作者說曰刑故無刑小宥過無宥大只添二字¶
而辭意明白不用解經而理自明孟子謂民之秉彛句¶
<pb:KR3k0043_WYG_001-24b>¶
亦如此¶
　　　詩書逸篇猶存於春秋之世¶
僖二十三年趙衰賦河水則春秋之世其詩猶存今亡¶
矣楚左史倚相能讀三墳五典則春秋之世其書猶存¶
今亡矣曽見洪邁舊日為三山教時林少頴為書學諭¶
講帝釐下土數語曰知之為知之堯典舜典之所以可¶
言也不知為不知九共藁飫略之可也林公有書解行¶
於世而無此語故吾與表而出之予亦曰知之為知之¶
<pb:KR3k0043_WYG_001-25a>¶
三百篇之所以為可言也不知為不知由庚華黍略之¶
可也必欲强說則如序詩者曰白華孝子之潔白也華¶
黍時和嵗豐宜黍稷也由庚萬物各由其道也崇丘萬¶
物得極其髙大也三百篇之詩未嘗以命篇二字取義¶
序詩者何以知其然乎¶
　　　讀詩易法(乾第一爻句/關雎第一)¶
淵乎詩易之為書也有天下難明難象之理焉不可以¶
口舌求訓詁盡也且如乾之初九第一句曰濳龍勿用¶
<pb:KR3k0043_WYG_001-25b>¶
是乾之初九一事物也其在天地人蟲(音/虺)之内天地人¶
蟲之外其象如濳龍勿用不可以千萬計也皆乾之初¶
九爻所統攝也如必曰濳龍然後可以象乾之初九他¶
無預焉未可以語易也詩三百篇第一句曰闗闗雎鳩¶
后妃之德也是作詩者一時之興所見在是不謀而感¶
於心也凡興者所見在此所得在彼不可以事類推不¶
可以理義求也興在鴛鴦則鴛鴦在梁可以美后妃也¶
興在鳲鳩則鳲鳩在桑可以美后妃也興在黄鳥在桑¶
<pb:KR3k0043_WYG_001-26a>¶
扈則綿蠻黄鳥交交桑扈皆可以美后妃也如必曰闗¶
雎然後可以美后妃他無預焉不可以語詩也故舉詩¶
易第一句以明之¶
　　　讀詩書春秋法(魯頌/秦誓)¶
唐陸龜蒙曰六經之中有經有史區而别之禮詩易為¶
經書與春秋為史爾史何暇必視孟堅子長然後謂之¶
史由是觀之温習者事跡彰罕讀者事跡晦讀之疎數¶
在辭之髙下理必然也試以秦誓魯頌言之或有問者¶
<pb:KR3k0043_WYG_001-26b>¶
曰魯僖公秦穆公之賢孰與齊桓晉文彼必曰不如也¶
詩有魯頌即春秋所書之僖公也書有秦誓即春秋所¶
書之穆公也二公列在春秋仰視桓文殆不可及至附¶
麗於詩書則盛德洪業炳炳焉與禹湯文武成康宣揚¶
其光何耶大抵温習者事跡彰罕讀者事跡晦讀之疎¶
數在辭之髙下理必然也魯之頌秦之誓幸而得見於¶
詩書學者自少小讀之入於其耳著於其心其功烈與¶
詩書相表裏豈非魯僖秦穆之幸歟¶
<pb:KR3k0043_WYG_001-27a>¶
　¶
　¶
　¶
　¶
　¶
　¶
　¶
　¶
<pb:KR3k0043_WYG_001-27b>¶
　¶
　¶
　¶
　¶
　¶
　¶
　¶
　稗編卷一¶
