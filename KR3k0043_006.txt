# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.691334
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六
<pb:KR3k0043_WYG_006-1a>¶
欽定四庫全書¶
　稗編卷六　　　　　　　眀　唐順之　撰¶
　　書一¶
　　　尚書序　　　　　　　　孔安國¶
古者伏羲氏之王天下也始畫八卦造書契以代結繩¶
之政由是文籍生焉伏羲神農黄帝之書謂之三墳言¶
大道也少昊顓頊髙辛唐虞之書謂之五典言常道也¶
至於夏商周之書雖設教不倫雅誥奥義其歸一揆是¶
<pb:KR3k0043_WYG_006-1b>¶
故歴代寳之以為大訓八卦之説謂之八索求其義也¶
九州之志謂之九丘丘聚也言九州所有土地所生風¶
氣所宜皆聚此書也春秋左氏傳曰楚左史倚相能讀¶
三墳五典八索九丘即謂上世帝王遺書也先君孔子¶
生於周末覩史籍之煩文懼覽之者不一遂乃定禮樂¶
眀舊章删詩為三百篇約史記而修春秋讚易道以黜¶
八索述職方以除九丘討論墳典斷自唐虞以下訖於¶
周芟夷煩亂翦截浮辭舉其宏綱撮其機要足以垂世¶
<pb:KR3k0043_WYG_006-2a>¶
立教典謨訓誥誓命之文凡百篇所以恢𢎞至道示人¶
主以軌範也帝王之制坦然眀白可舉而行三千之徒¶
並受其義及秦始皇滅先代典籍焚書坑儒天下學士¶
逃難解散我先人用藏其家書于屋壁漢室龍興開設¶
學校旁求儒雅以闡大猷濟南伏生年過九十失其本¶
經口以傳授裁二十餘篇以其上古之書謂之尚書百¶
篇之義世莫得聞至魯共王好治宫室壊孔子舊宅以¶
廣其居於壁中得先人所藏古文虞夏商周之書及傳¶
<pb:KR3k0043_WYG_006-2b>¶
論語孝經皆科斗文字王又升孔子堂聞金石絲竹之¶
音乃不壊宅悉以書還孔氏科斗書廢已久時人無能¶
知者以所聞伏生之書考論文義定其可知者為𨽻古¶
定更以竹簡寫之増多伏生二十五篇伏生又以舜典¶
合於堯典益稷合於臯陶謨盤庚三篇合為一康王之¶
誥合於顧命復出此篇并序凡五十九篇為四十六卷¶
其餘錯亂磨滅弗可復知悉上送官藏之書府以待能¶
者承詔為五十九篇作傳於是遂研精覃思博考經籍¶
<pb:KR3k0043_WYG_006-3a>¶
採摭羣言以立訓傳約文申義敷暢厥㫖庶幾有補於¶
將来書序序所以為作者之意昭然義見宜相附近故¶
引之各冠其篇首定五十八篇既畢㑹國有巫蠱事經¶
籍道息用不復以聞傳之子孫以貽後代若好古博雅¶
君子與我同志亦所不隠也¶
　　　尚書正義序　　　　　　　孔頴逹¶
夫書者人君辭誥之典右史記言之筞古之王者事總¶
萬機發號出令義非一揆或設教以馭下或展禮以事¶
<pb:KR3k0043_WYG_006-3b>¶
上或宣威以肅震曜或敷和而散風雨得之則百度惟¶
貞失之則千里斯謬樞機之發榮辱之主絲綸之動不¶
可不慎所以辭不茍出君舉必書欲其昭法誡慎言行¶
也其泉源所漸基於出震之君黼藻斯彰郁乎如雲之¶
后勲華揖讓而典謨起湯武革命而&ZX-111beb;誥興先君宣父¶
生於周末有至德而無至位修聖道以顯聖人芟煩亂¶
而翦浮辭舉廢綱而撮機要上斷唐虞下終秦魯時經¶
五代書總百篇採翡翠之羽毛拔犀象之牙角罄荆山¶
<pb:KR3k0043_WYG_006-4a>¶
之石所得者連城窮漢水之濱所求者照乗巍巍蕩蕩¶
無得而稱郁郁紛紛於斯為盛斯乃前言往行足以垂¶
法將来者也暨乎七雄已戰五精未聚儒雅與深穽同¶
埋經典共積薪俱燎漢氏大濟區字廣求遺逸採古文¶
於金石得令書於齊魯其文則歐陽夏侯二家之所説¶
蔡邕碑石刻之古文則兩漢亦所不行安國註之實遭¶
巫蠱遂寢而不用歴及魏晉方始稍興故馬鄭諸儒莫¶
覩其學所註經傳時或異同晉世皇甫謐獨得其書載¶
<pb:KR3k0043_WYG_006-4b>¶
於帝紀其後傳授乃可詳焉但古文經雖然蚤出晩始¶
得行其辭富而備其義𢎞而雅故復而不厭久而愈亮¶
江左學者咸悉祖焉近至隋初始流河朔其為正義者¶
蔡大寳巢猗費甝顧彪劉焯劉炫等其諸公㫖趣多或¶
因循詁釋註文義皆淺畧惟劉焯劉炫最為詳雅然焯¶
乃織綜經文穿鑿孔穴詭其新見異彼前儒非險而更¶
為險無義而更生義竊以古人言誥惟在逹情雖復時¶
或取象不必辭皆有義若其言必託數經悉對文斯乃¶
<pb:KR3k0043_WYG_006-5a>¶
鼔怒浪於平流震驚飈於靜樹使教者煩而多惑學者¶
勞而少功過猶不及良為此也炫嫌焯之煩雜就而删¶
焉雖復微稍省要又好改張前義義更太畧辭又過華¶
雖為文筆之善乃非開奬之路義既無義文又非文欲¶
使後生若為領袖此乃炫之所失未為得也今奉眀敕¶
考定是非謹罄庸愚竭所聞見覽古人之傳記質近代¶
之異同存其是而去其非削其煩而増其簡此亦非敢¶
臆説必據舊聞謹與朝散大夫行太學博士臣王德韶¶
<pb:KR3k0043_WYG_006-5b>¶
等謹共銓叙至十六年又奉敕與前修疏人驍騎尉朱¶
長才等對敕使趙𢎞智覆更詳審為之正義凡二十卷¶
庶對揚於聖範冀有益於童稚畧陳其事叙之云爾¶
　　　書傳序　　　　　　　　　蔡　沈¶
慶元己未冬先生文公令沈作書集傳眀年先生殁又¶
十年始克成編總若干萬言嗚呼書豈易言哉二帝三¶
王治天下之大經大法皆載此書而淺見薄識豈足以¶
盡發藴奥且生於數千載之下而欲講眀於數千載之¶
<pb:KR3k0043_WYG_006-6a>¶
前亦已難矣然二帝三王之治本於道二帝三王之道¶
本於心得其心則道與治固可得言矣何者精一執中¶
堯舜禹相授之心法也建中建極商湯周武相傳之心¶
法也曰德曰仁曰敬曰誠言雖殊而理則一無非所以¶
眀此心之妙也至於言天則嚴其心之所自出言民則¶
謹其心之所由施禮樂教化心之發也典章文物心之¶
著也家齊國治而天下平心之推也心之德其盛矣乎¶
二帝三王存此心者也夏桀商受亡此心者也太甲成¶
<pb:KR3k0043_WYG_006-6b>¶
王困而存此心者也存則治亡則亂治亂之分顧其心¶
之存不存如何耳後世人主有志於二帝三王之治不¶
可不求其道有志於二帝三王之道不可不求其心求¶
心之要舎是書何以哉沈自受讀以来沈濳其義㕘攷¶
衆説融㑹貫通廼敢折衷微辭奥㫖多述舊聞二典三¶
謨先生盖嘗是正手澤尚新嗚呼惜哉集傳本先生所¶
命故凡引用師説不復識别四代之書分為六卷文以¶
時異治以道同聖人之心見於書猶化工之妙著於物¶
<pb:KR3k0043_WYG_006-7a>¶
非精深不能識也是傳也於堯舜禹湯文武周公之心¶
雖未必能造其微於堯舜禹湯文武周公之書因是訓¶
詁亦可得其指意之大畧矣¶
　　　論古文今文尚書　　　　　通　考¶
九峯蔡氏曰按漢儒以伏生之書為今文而謂安國之¶
書為古文以今攷之則今文多艱澀而古文反平易或¶
者以為今文自伏生女子口授晁錯時失之則先秦古¶
書所引之文皆已如此恐其未必然也或者以為記録¶
<pb:KR3k0043_WYG_006-7b>¶
之實語難工而潤色之雅詞易好故訓誥&ZX-111beb;命有難易¶
之不同此為近之然伏生背文暗誦乃偏得其所難而¶
安國攷定於科斗古書錯亂磨滅之餘反專得其所易¶
此又有不可曉者至於諸序之文或頗與經不合而安¶
國之序又絶不類西京文字亦皆可疑獨諸序之本不¶
先經則賴安國之序而可見¶
石林葉氏曰書五十八篇出於伏生者初二十三篇出於¶
魯共王所壊孔子宅壁中者增多二十六篇伏生書後傳¶
<pb:KR3k0043_WYG_006-8a>¶
歐陽歙魯共王壁中書孔安國為之傳漢興諸儒傳經次¶
第各有從来伏生當文帝時年已老口授晁錯頗雜齊魯¶
言或不能盡辯他經專門每輒數家惟書傳一氏安國無¶
所授獨以𨽻古易科斗自以其意為訓解不及列於學官¶
故自漢訖西晉言書惟祖歐陽氏安國訓解晩出皇甫謐¶
家所謂二十六篇者雖當時大儒揚雄杜預之徒皆不及¶
見劉向以魯共王書校伏生本酒誥亡簡一召誥亡簡二¶
字之不同者尤多書非一代之言也其文字各隨其世不¶
<pb:KR3k0043_WYG_006-8b>¶
一體其授受異同復若此然大抵簡質淵慤不可遽通¶
自立政而上非伊尹周公傅説之辭則仲虺祖乙箕子¶
召公後世以為聖賢不可及者也其君臣相與往来告¶
戒論説則堯舜禹湯文武是也是以其文峻而㫖遠自¶
立政而下其君則成王康王穆王平王其臣則伯禽君¶
陳君牙下至於秦穆公其辭則一時太史之所為也視¶
前為有間矣是以其文亦平易眀白意不過其所言孔¶
子取之特以其有合於吾道焉爾自安國學行歐陽氏¶
<pb:KR3k0043_WYG_006-9a>¶
遂廢今世所見惟伏生大傳首尾不倫言不雅馴至以¶
天地人四時為七政謂金縢作於周公没後何可盡據¶
其流為劉向五行傳夏侯氏灾異之説失孔子本意益¶
遠安國自以為博攷經傳採摭羣言其所發眀信為有¶
功然余讀春秋傳禮記孟子荀子間與今文異同孟子¶
載伊訓造攻自牧宫不言鳴條春秋傳述五子之歌衍¶
率彼天常一句證康誥父子兄弟罪不相及今文乃無¶
有疑亦未能盡善若荀卿引仲虺曰諸侯能自得師者¶
<pb:KR3k0043_WYG_006-9b>¶
王得友者覇引康誥惟文王敬忌一人以懌其謬妄有¶
如此者禮記以申勸寜王之德為由觀寧王以庶言同¶
則亡繹字其乖牾有如此者微孔氏則何所取正余於¶
是知求六經殘缺之餘於千載淆亂之後豈不甚難而¶
不可忽哉先公曰歐陽公日本刀歌云傳聞其國居大¶
海土壤沃饒風俗好前朝貢獻屢往来士人往往工詞¶
藻徐福行時書未焚逸書百篇今尚存令嚴不許傳中¶
國舉世無人識古文先王大典藏夷貊滄波浩蕩無通¶
<pb:KR3k0043_WYG_006-10a>¶
津令人感激坐流涕鏽瀝短刀何足云詳此詩似謂徐¶
福以諸生帶經典入海外其書乃始流傳於彼也然則¶
秦人一燼之烈使中國家傳人誦之書皆放逸而徐福¶
區區抱編簡以往能使先王大典獨存夷貊可歎也亦¶
可疑也而今世經書往往有外國本云¶
陳氏曰考之儒林傳孔安國以古文授都尉朝第第相¶
承以及塗惲桑欽至東都則賈逵作訓馬融鄭𤣥作傳¶
註解而逵父徽實受書於塗惲逵傳父業雖曰遠有源¶
<pb:KR3k0043_WYG_006-10b>¶
流然而兩漢名儒皆未嘗實見孔氏古文也豈惟兩漢¶
魏晉猶然凡杜征南以前所註經傳有援大禹謨五子¶
之歌𦙍征諸篇皆曰逸書其援泰&ZX-111beb;則云今泰&ZX-111beb;無此¶
文盖伏生書亡泰&ZX-111beb;泰&ZX-111beb;後出或云武帝末民有獻者¶
或云宣帝時河内女子得之所載白魚火烏之祥實偽¶
書也然則馬鄭所解豈真古文哉故孔頴逹謂賈馬軰¶
惟傳孔學二十三篇即伏生書也亦未得為孔學矣穎¶
逹又云王肅註書始似竊見孔傳故於亂其紀綱以為¶
<pb:KR3k0043_WYG_006-11a>¶
太康時皇甫謐得古文尚書於外弟梁柳作帝王世紀¶
往往載之盖自太保鄭冲授蘇愉愉授梁柳栁授臧曹¶
曹授梅賾賾為豫章内史奏上其書時已亡舜典一篇¶
至齊眀帝時有姚方興者得於大航頭而獻之隋開皇¶
中搜索遺典始得其篇夫以孔註歴漢末無傳晉初猶¶
得存者雖不列學官而散在民間故耶然終有可疑者¶
馬端臨曰按漢儒林傳言孔氏有古文尚書孔安國以¶
今文讀之唐藝文志有今文尚書十三卷註言𤣥宗詔¶
<pb:KR3k0043_WYG_006-11b>¶
集賢學士衛包改古文從今文然則漢之所謂古文者¶
科斗書今文者隷書也唐之所謂古文者隷書今文者¶
世所通用之俗字也隷書秦漢間通行至唐則久變而¶
為俗書矣何尚書猶存古文乎盖安國所得孔壁之書¶
雖為之傳而未得立於學官東京而後雖名儒亦未嘗¶
傳習至隋唐間方顯往往人猶以僻書奥傳視之繕寫¶
傳授者少故所存者皆古物尚是安國所定之隷書而¶
未嘗改以從俗字猶今士大夫蓄書之家有奇異之書¶
<pb:KR3k0043_WYG_006-12a>¶
世所罕見者必是舊本且多古字是也噫百篇之書遭¶
秦火而亡其半所存者五十八篇而其間此二十五篇¶
者書雖𫝊而字復不諧於俗傳於漢者為科斗書傳於¶
唐者為隷書皆當時之人所罕習者盖出自孔壁之後¶
又復晦昧數百年而學者始得以家傳人誦也¶
　　　古文今文辯　　　　　　　鄭　樵¶
伏生之書所以艱深不可通者伏生齊人也齊人之語¶
多艱深難曉如公羊齊人也故春秋語亦艱深如昉於¶
<pb:KR3k0043_WYG_006-12b>¶
此乎登来之者何休註云齊人語以是知齊語多艱深¶
難曉者或者又云盤誥聱牙自是書之本體典謨訓貢¶
範湯誓泰誓等書同出於伏生而眀白坦亮如彼豈齊¶
音使然詳二説皆是然未有的論後見朱文公語録云¶
典謨之書必是經史官潤色来尚書誥命皆分曉亦是¶
當時制誥是朝廷做的文字如盤庚酒誥等篇皆是當¶
時與民説話正如今之榜文曉諭方言俚語隨時各不¶
同後来追録而成此言實為的論¶
<pb:KR3k0043_WYG_006-13a>¶
　　　中星考　　　　　　　　　陳　櫟¶
堯典中星與月令中星候之必於正南午位則同而其¶
象與星宿不同所以不同之由有四焉曰古畧而後漸¶
詳一也堯典以中氣月令以月本而不專以中氣二也¶
歳差三也昏刻之難定四也周天三百六十五度四分¶
度之一其形之圎如弹丸其覆地之形如覆盂其旋遶¶
也如轉轂天半覆地上半包地下二十八宿亦半隠半¶
見隨天而旋焉天左旋一日繞地一周而過一度日亦¶
<pb:KR3k0043_WYG_006-13b>¶
左旋一日繞地一周而比天為不及一度積一朞三百¶
六十五日四分日之一而日與天㑹故占天者於節氣¶
初昏之時候某星中於正午之位以審作厯之差否古¶
今一律特詳畧不同爾不必拘於南面聽治視時授事¶
之説今術家欲辨方位必先定子午針以為凖亦其遺¶
法中星無刻無之特白日不見他時無凖惟於節氣初¶
昏之時候之正午為便耳是故中星二字始見於孔傳¶
厯象日月星辰之下前是未見也堯典候中星之法歴¶
<pb:KR3k0043_WYG_006-14a>¶
一月而中星移次歴三月而中星移方地之四方一定¶
不易而天之四象十二次二十八宿運轉不停惟春分¶
星鳥南星昴西星虛北星火東天位與地位合春而夏¶
則鳥轉而西火轉而南虚轉而東昴轉而北矣所謂中¶
星移方者如此倣此而推他皆可見堯典中星惟虛昴¶
以二十八宿言星鳥取四象星火取十二次互相備也¶
子午卯酉四正之位四星勻亭降而求之月令又降而¶
求之漢晉志三統元嘉等厯分至中星不皆相對聞之¶
<pb:KR3k0043_WYG_006-14b>¶
先覺曰堯即位於甲辰其二十一年為甲子甲子冬至¶
日在虚一度而昬昴中盛矣哉此天地間貞元㑹合之¶
運曠數千載而一遇者也月令視堯典則漸詳矣其果¶
精宻與否未可知也堯惟舉四仲初昏之中星月令則¶
十二月備舉之堯典中星舉四象十二次月令專舉二¶
十八宿且患井斗度濶而别舉弧建以審細求之堯典¶
惟求之初昬月令則併求之旦而必考日行所在以見¶
中星去日逺近之度焉朱子嘗曰天無體只二十八宿¶
<pb:KR3k0043_WYG_006-15a>¶
便是天體以是知中星之轉移即天體之轉移也定一¶
歳之運實本於日之行度春秋分百度冬夏至一百一¶
十八度率一氣差三度分至之相距必六度故増減每¶
十八度此法之由来必已久矣堯典雖畧然賔出日餞¶
納日冬夏至致日行之惟謹且星鳥星火星昴星虚必¶
冠之以日中日永日短焉非求日之所在以定中星乎¶
月令四仲月中星春昬弧中夏昏亢中秋昏牽牛中冬¶
昏東壁中鄭氏曰吕令與堯典異舉月本也漢志亦引¶
<pb:KR3k0043_WYG_006-15b>¶
月令章句謂中星當中而不中或不當中而中進在節¶
初自然契合且又有一證三統厯後晉志冬至中星皆¶
在奎度宋元嘉厯方退至壁八度爾豈有吕令時仲冬¶
已昏壁中而漢晉乃反在奎之理月令仲冬惟舉月本¶
也此所以昏東壁中也然唐孔氏曰月令十二月日之¶
所在或舉月初或舉月末皆據大畧不細與厯齊同其¶
昏眀中星亦皆如此昏眀中星在一月之内有中者皆¶
得載之二十八宿其星體有廣狹相去有遠近或月節¶
<pb:KR3k0043_WYG_006-16a>¶
月中之日昏眀之時前星已過於午後星未至正南又¶
星有眀暗見有早晩眀者昏早見而旦晚没暗者昏晩¶
見而旦早没所以昏眀星不可正依厯法但舉大畧爾¶
長樂陳氏亦曰月令中星或舉朔氣或舉中氣互見也¶
以此二家説言之則月令中星亦未可斷以為盡舉月¶
本也兼之歲差之説尤所當知而經解家之所鮮知漢¶
唐二孔皆不及此至三山林氏朱子蔡氏始引差法以¶
論經盖天度於零分而有餘歳日於零分而不足天度¶
<pb:KR3k0043_WYG_006-16b>¶
常平運而舒日道常内轉而縮天漸差而西歲漸差而¶
東此歲差之由古厯簡易未立差法但隨時遷改以合¶
其變至東晉虞喜宋祖冲之隋張胄𤣥始用差法率五¶
十年退一度何承天倍之為百年皇極厯酌二家中數¶
為七十五年雖近之未精宻也唐李淳風不主差法一¶
行力辨其非謂自周迄春秋季日已差八度漢四百餘¶
年日亦差五度矣今又叅之大衍厯及近世景祐新書¶
又謂八十三年日差一度近年叙㑹天厯者又謂今不¶
<pb:KR3k0043_WYG_006-17a>¶
及六十年輙差一度雖歲差年數難以一説定之而歳¶
之必差可知矣况古今昏刻又自不同日長至六十刻¶
短至四十刻古也後乃謂日未出二刻半而眀日既入¶
二刻半而昏一刻之間中星常過三度半強而昏眀之¶
刻乃争五度使分至之日或天氣有隂晴眀晦之殊則¶
星之出没必有遲速難凖之異乃欲拘拘以辨千古中¶
星同異難矣哉且是説也一行嘗慮之矣其説曰何承¶
天以月蝕衝歩日所在又騐以中星漏刻不定漢世課¶
<pb:KR3k0043_WYG_006-17b>¶
昏眀中星為法已淺今候夜半星以求日衝雖近於宻¶
而水有清濁壺有増減或積塵所壅則漏有遲莫臣等¶
頻夜候中星而前後相差或至三度愚讀唐書至此未¶
嘗不喟然嘆曰嗟乎以昏難而求之夜半夜半有刻漏¶
可憑若可定矣而又病於水也壺也積塵也以至於三¶
度之差夫三度之差幾一刻之差也厯家用心至此亦¶
良苦矣厯家有厯書有渾儀且世掌天官從事專且久¶
而候中星之難尚如此今吾儕僅據諸經史而以方寸¶
<pb:KR3k0043_WYG_006-18a>¶
之天想象圎穹之天乃欲定千古中星之同異信難矣¶
哉革卦之大象傳曰君子以治厯眀時厯之必不容不¶
革尚矣唐二百九十年厯凡八改近世率二三十年厯¶
必一改惟不免於差也是以不免改革以與天合使古¶
厯可膠固守之則何取於治厯何足以眀時哉由是言¶
之則吕令上距堯時幾二千年仲冬日自虚宿而退至¶
斗中星自昴宿而退至壁無怪也其不能不異者不特¶
難辯亦不必辯也抑又有惑焉堯甲子歳冬至日在虚¶
<pb:KR3k0043_WYG_006-18b>¶
一度昏昴中歴三代秦漢唐迄今日愈益退今大德乙¶
巳距堯甲子三千六百四十有二年而冬至日在箕昏¶
營室中日在虚退至箕凡渉五宿中星自昴退至室亦¶
渉六宿以歳差中數七十五年差一度約之則二萬餘¶
年後冬至中星始又退至昴宿而與堯時合矣而誰其¶
見之論至此豈不曰俛仰終宇宙哉豈可不遐思而永¶
慨也哉¶
　　　中星辯　　　　　　　　　鄭　樵¶
<pb:KR3k0043_WYG_006-19a>¶
言天文者以斗建以昏中皆定戌時如此則六經之書¶
凡言見者見于辰也凡言正者正于午也凡言中者中¶
于未也凡言流者流于申也凡言伏者伏于戌也中星¶
之説雖經傳無眀文要之其説有二有正于午者謂之¶
中(方/位)有中於未者謂之中(星宿之/見伏)堯典四仲迭建之星¶
則以午為中月令昏旦之星則以未為中以午為中者¶
謂人君南面而聽天下考中星以正四時故以午為中¶
若夫論星辰之出没則又不然天傾西北地不滿東南¶
<pb:KR3k0043_WYG_006-19b>¶
天勢東南髙而西北下凡星辰之運始則見於辰終則¶
伏於戌自辰至戌正于午中于未焉故以未為中且以¶
火星論之惟其以午為正故堯典言日永星火以正仲¶
夏(五/月)惟其以未為中故月令言季夏(六/月)昏火中惟其至¶
申為流故詩曰七月流火惟其以辰為見以戌為伏故¶
傳曰火見于辰火伏而蟄者畢不特火星為然諸星亦¶
然如詩曰定之方中亦以十月取中於未也大抵己午¶
未皆南方則以午為中辰巳午未申酉戌為火見伏之¶
<pb:KR3k0043_WYG_006-20a>¶
始終則以未為中兩言盡之矣堯典則舉四時之正而¶
言之月令則舉十二時之中而言之此其所以不同也¶
(堯典言分至之中/月令言昏旦之中)¶
　¶
　¶
　¶
　¶
　¶
<pb:KR3k0043_WYG_006-20b>¶
　¶
　¶
　¶
　¶
　¶
　¶
　¶
　稗編卷六¶
