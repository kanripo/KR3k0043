# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.730619
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八
<pb:KR3k0043_WYG_008-1a>¶
欽定四庫全書¶
　稗編卷八　　　　　　　眀　唐順之　撰¶
　　詩一¶
　　　詩大序　　　　　　　　　卜　商¶
詩者志之所之也在心為志發言為詩情動于中而形¶
于言言之不足故嗟歎之嗟歎之不足故詠歌之詠歌¶
之不足不知手之舞之足之蹈之也情發于聲聲成文¶
謂之音治世之音安以樂其政和亂世之音怨以怒其¶
<pb:KR3k0043_WYG_008-1b>¶
政乖亡國之音哀以思其民困故正得失動天地感鬼¶
神莫近於詩先王以是經夫婦成孝敬厚人倫美教化¶
移風俗故詩有六義焉一曰風二曰賦三曰比四曰興¶
五曰雅六曰頌上以風化下下以風刺上主文而譎諫¶
言之者無罪聞之者足以戒故曰風至于王道衰禮義¶
廢政教失國異政家殊俗而變風變雅作矣國史眀乎¶
得失之迹傷人倫之變哀刑政之苛吟詠性情以風其¶
上逹于事變而懐其舊俗者也故變風發乎情止乎禮¶
<pb:KR3k0043_WYG_008-2a>¶
義發乎情民之性也止乎禮義先王之澤也是以一國¶
之事繫一人之本謂之風言天下之事形四方之風謂¶
之雅雅者正也言王政之所由廢興也政有小大故有¶
小雅焉有大雅焉頌者美盛德之形容以其成功告于¶
神眀者也是謂四始詩之至也¶
　　　詩序辯　　　　　　　　朱　熹¶
詩序之作説者不同或以為孔子或以為子夏或以為¶
國史皆無眀文可考惟後漢書儒林傳以為衛宏作毛¶
<pb:KR3k0043_WYG_008-2b>¶
詩序今傳于世則序乃宏作眀矣然鄭氏又以為諸序¶
本自合為一編毛公始分以寘諸篇之首則是毛公之¶
前其傳已久宏特増廣而潤色之耳故近世諸儒多以¶
序之首句為毛公所分而其下推説云云者為後人所¶
益理或有之但今考其首句則已有不得詩人之本意¶
而肆為妄説者矣况沿襲云云之誤哉然計其初猶必¶
自謂出於臆度之私非經本文故且自為一編别附經¶
後又以尚有齊魯韓氏之説並傳于世故讀者亦有以¶
<pb:KR3k0043_WYG_008-3a>¶
知其出于後人之手不盡信也及至毛公引以入經乃¶
不綴篇後而超冠篇端不為注文而直作經字不為疑¶
辭而為决辭其後三家之傳又絶而毛説孤行則其牴¶
牾之迹無復可見故此序者遂若詩人先所命題而詩¶
文反為因序以作于是讀者轉相尊信無敢擬議至于¶
有所不通則必為之委曲遷就穿鑿而附合之寧使經¶
之本文繚戾破碎不成文理而終不忍眀以小序為出¶
于漢儒也愚之病此久矣然猶以其所從来也遠其間¶
<pb:KR3k0043_WYG_008-3b>¶
容或真有傳授證驗而不可廢者故既頗采以附傳中¶
而復并為一編以還其舊因以論其得失云¶
　大序國史眀乎得失之迹傷人倫之變哀刑政之苛¶
　吟詠情性以風其上逹于事變而懐其舊俗者也¶
詩之作或出于公卿大夫或出于匹夫匹婦盖非一人¶
而序以為專出扵國史則誤矣説者欲盖其失乃云國¶
史紬繹詩人之情性而歌詠之以風其上則不惟文理¶
不通而攷之周禮太史之屬掌書而不掌詩其誦詩以¶
<pb:KR3k0043_WYG_008-4a>¶
諫乃太師之屬瞽矇之職也故春秋傳曰史為書瞽為¶
詩説者之云兩失之矣¶
　小序是以關雎樂得淑女以配君子憂在進賢不淫¶
　其色哀窈窕思賢才而無傷善之心焉是關雎之義¶
　也¶
按論語孔子嘗言關雎樂而不淫哀而不傷蓋淫者樂¶
之過傷者哀之過獨為是詩者得其情性之正是以哀¶
樂中節而不至于過耳而序者乃析哀樂淫傷各為一¶
<pb:KR3k0043_WYG_008-4b>¶
事而不相須則已失其㫖矣至于傷為傷善之心則又¶
大失其㫖而全無文理也或曰先儒多以周道衰詩人¶
本諸衽席而關雎作故揚雄以周康之時關雎作為傷¶
始亂杜欽亦曰佩玉晏鳴關雎歎之説者以為古者后¶
夫人鷄鳴佩玉去君所周康后不然故詩人歎而傷之¶
此魯詩説也與毛異矣但以哀而不傷之意推之恐其¶
有此理也曰此不可知矣但儀禮以關雎為鄉樂又為¶
房中之樂則是周公制作之時已有此詩矣若如魯説¶
<pb:KR3k0043_WYG_008-5a>¶
則儀禮不得為周公之書儀禮不為周公之書則周之¶
盛時乃無鄉射燕飲房中之樂而必有待乎後世之刺¶
詩也其不然也眀矣且為人子孫乃無故而播其先祖¶
之失於天下如此而尚可以為風化之首乎¶
　騶虞鵲巢之應也鵲巢之化行人倫既正朝廷既治¶
　天下純被文王之化則庶類蕃殖蒐田以時仁如騶¶
　虞則王道成也¶
此序得詩之大指然語意亦不分眀楊氏曰二南正始¶
<pb:KR3k0043_WYG_008-5b>¶
之道王化之基盖一體也王者諸侯之風相須以為治¶
諸侯所以代其終也故召南之終至于仁如騶虞然後¶
王道成焉夫王道成非諸侯之事也然非諸侯有騶虞¶
之德亦何以見王道之成哉歐陽公曰賈誼新書曰騶¶
者文王之囿名虞者囿之司獸也陳氏曰禮記射義云¶
天子以騶虞為節樂官備也則其為虞官眀矣獵以虞¶
為主其實歎文王之仁而不斥言也此與舊説不同今¶
存于此¶
<pb:KR3k0043_WYG_008-6a>¶
　柏舟言仁而不遇也衛頃公之時仁人不遇小人在¶
　側¶
詩之文意事類可以思而得其時世名氏則不可以強¶
而推故凡小序惟詩文眀白直指其事如甘棠定中南¶
山株林之屬若證驗的切見于書史如載馳碩人清人¶
黄鳥之類決為可無疑者其次則詞㫖大槩可知必為¶
某事而不可知其的為某時某人者尚多有之若為小¶
序者姑以其意推尋探索依約而言則雖有所不知亦¶
<pb:KR3k0043_WYG_008-6b>¶
不害其為不自欺雖有未當人亦當恕其所不及今乃¶
不然不知其時者必強以為某王某公之時不知其人¶
者必強以為某甲某乙之事于是傅㑹書史依託名諡¶
鑿空妄語以誑後人其所以然者特以恥其有所不知¶
而惟恐人之不見信而已且如柏舟不知其出于婦人¶
而以為男子不知其不得于夫而以為不遇于君此則¶
失矣然有所不及而不自欺則亦未至于大害理也今¶
乃斷然以為衛頃公之時則其故為欺罔以誤後人之¶
<pb:KR3k0043_WYG_008-7a>¶
罪不可揜矣蓋其偶見此詩冠于三衛變風之首是以¶
求之春秋之前而史記所書莊宣以上衛之諸君事皆¶
無可攷者諡亦無甚惡者獨頃公有賂王請命之事其¶
諡又為甄心動懼之名如漢諸侯王必其嘗以罪謫然¶
後加以此諡以此意其必有棄賢用佞之失而遂以此¶
詩予之若將以衒其多知而必于取信不知將有眀者¶
從旁觀之則適所以暴其真不知而啓其深不信也凡¶
小序之失以此推之什得八九矣又其為説必使詩無¶
<pb:KR3k0043_WYG_008-7b>¶
一篇不為美刺時君國政而作固已不切於情性之自¶
然而又拘於時世之先後其或書傳所載當此之時偶¶
無賢君美諡則雖有辭之美者亦例以為陳古而刺今¶
是使讀者疑于當時之人絶無善則稱君過則稱已之¶
意而一不得志則扼腕切齒嘻笑冷語以懟其上者所¶
在而成羣是其輕躁險薄尤有害于温柔敦厚之教故¶
予不可以不辯¶
　桑中刺奔也衛之公室淫亂男女相奔至于世族在¶
<pb:KR3k0043_WYG_008-8a>¶
　位相竊妻妾期于幽逺政散民流而不可止¶
此詩乃淫奔者所自作序之首句以為刺奔誤矣其下¶
云云者乃復得之樂記之説已畧見本篇矣而或者以¶
為刺詩之體固有鋪陳其事不加一辭而閔惜懲創之¶
意自見于言外者此類是也豈必譙讓質責然後為刺¶
也哉此説不然夫詩之為刺固有不加一辭而意自見¶
者清人猗嗟之屬是已然嘗試玩之則其賦之之人猶¶
在所賦之外而詞意之間猶有賓主之分也豈有將欲¶
<pb:KR3k0043_WYG_008-8b>¶
刺人之惡乃反自為彼人之言以陷其身於所刺之中¶
而不自知也哉其必不然也眀矣又况此等之人安于¶
為惡其于此等之詩計其平日固已自其口出而無慚¶
矣又何待吾之鋪陳而後始知其所為之如此亦豈畏¶
吾之閔惜而遂幡然遽有懲創之心耶以是為刺不惟¶
無益殆恐不免於鼓之舞之而反以勸其惡也或者又¶
曰詩三百篇皆雅樂也祭祀朝聘之所用也桑間濮上¶
之音鄭衛之樂也世俗之所用也雅鄭不同部其来尚¶
<pb:KR3k0043_WYG_008-9a>¶
矣且夫子答顔淵之問於鄭聲亟欲放而絶之豈其删¶
詩乃録淫奔者之詞而使之合奏於雅樂之中乎亦不¶
然也雅者二雅是也鄭者緇衣以下二十一篇是也衛¶
者邶鄘衛三十九篇是也桑間衛之一篇桑中之詩是¶
也二南雅頌祭祀朝聘之所用也鄭衛桑濮里巷狎邪¶
之所歌也夫子之於鄭衛蓋深絶其聲於樂以為法而嚴¶
立其詞于詩以為戒如聖人固不語亂而春秋所記無¶
非亂臣賊子之事蓋不如是無以見當時風俗事變之¶
<pb:KR3k0043_WYG_008-9b>¶
實而垂鑒戒于後世固不得已而存之所謂道並行而¶
不相悖者也今不察此乃欲為之諱其鄭衛桑濮之實¶
而文之以雅樂之名又欲從而奏之宗廟之中朝廷之¶
上則未知其將以薦之何等之鬼神用之何等之賓客¶
而於聖人為邦之法又豈不為陽守而隂叛之耶其亦¶
誤矣曰然則大序所謂止乎禮義夫子所謂思無邪者¶
又何謂耶曰大序指柏舟緑衣泉水竹竿之屬而言以¶
為多出于此耳非謂篇篇皆然而桑中之類亦止乎禮¶
<pb:KR3k0043_WYG_008-10a>¶
義也夫子之言正為人有邪正美惡之雜故特言此以¶
眀其皆可懲惡勸善而使人得其性情之正耳非以桑¶
中之詩亦以無邪之思作之也曰荀卿所謂詩者中聲¶
之所止太史公亦謂三百篇者夫子皆絃歌之以求合¶
于韶武之音何耶曰荀卿之言固為正經而發若史遷¶
之説則恐亦未足為據也豈有哇淫之曲而可以強合¶
於韶武之音也耶¶
　考槃刺莊公也不能繼先公之業使賢者退而窮處¶
<pb:KR3k0043_WYG_008-10b>¶
此為美賢者窮處而能安其樂之詩文意甚眀然詩文¶
未有見棄于君之意則亦不得為刺莊公矣序蓋失之¶
而未有害于義也至于鄭氏遂有誓不㤀君之惡誓不¶
過君之朝&ZX-111beb;不告君以善之説則其害義又有甚焉于¶
是程子易其訓詁以為陳其不能㤀君之意陳其不得¶
過君之朝陳其不得告君以善則其意忠厚而和平矣¶
然未知鄭氏之失生于序文之誤若但直據詩詞則與¶
其君初不相渉也¶
<pb:KR3k0043_WYG_008-11a>¶
　有女同車刺忽也鄭人刺忽之不昏於齊太子忽嘗¶
　有功于齊齊侯請妻之齊女賢而不取卒以無大國¶
　之助至于見逐故國人刺之¶
按春秋傳齊侯欲以文姜妻鄭太子忽忽辭人問其故¶
忽曰人各有耦齊大非吾耦也詩曰自求多福在我而¶
已大國何為其後北戎侵齊鄭伯使忽帥師救之敗戎¶
師齊侯又請妻之忽曰無事于齊吾猶不敢今以君命¶
奔齊之急而受室以歸是以師昏也民其謂我何遂辭¶
<pb:KR3k0043_WYG_008-11b>¶
諸鄭伯祭仲謂忽曰君多内寵子無大援將不立忽又¶
不聽及即位遂為祭仲所逐此序文所據以為説者也¶
然以今考之此詩未必為忽而作序者但見孟姜二字¶
遂指以為齊女而附之于忽耳假如其説則忽之辭昏¶
未為不正而可刺至其失國則又特以勢孤援寡不能¶
自定亦未有可刺之罪也序乃以為國人作詩以刺之¶
其亦誤矣後之讀者又襲其誤必欲煅煉羅織文致其¶
罪而不肯赦徒欲以狥説詩者之謬而不知其失是非¶
<pb:KR3k0043_WYG_008-12a>¶
之正害義理之公以亂聖經之本指而壞學者之心術¶
故予不可以不辯¶
　狡童刺忽也不能與賢人圗事權臣擅命也¶
昭公嘗為鄭國之君而不幸失國非有大惡使其民疾¶
之如寇讐也况方刺其不能與賢人圗事權臣擅命則¶
是公猶在位也豈可㤀其君臣之分而遽以狡童目之¶
耶且昭公之為人柔懦疎闊不可謂狡即位之時年已¶
壯大不可謂童以是名之殊不相似而序于山有扶蘇¶
<pb:KR3k0043_WYG_008-12b>¶
所謂狡童者方指昭公之所美至于此篇則遂移以指¶
公之身焉則其舛又甚而非詩之本指眀矣大抵序者¶
之于鄭詩凡不得其説者則舉而歸之于忽文義一失¶
而其害於義理有不可勝言者一則使昭公無辜而被¶
謗二則使詩人脱其淫謔之實罪而麗于訕上悖理之¶
虚惡三則厚誣聖人删述之意以為實賤昭公之守正¶
而深與詩人之無禮于其君凡此皆非小失而後之説¶
者猶或主之其論愈精其害愈甚學者不可以不察也¶
<pb:KR3k0043_WYG_008-13a>¶
　無衣美晉武公也武公始并晉國其大夫為之請命¶
　乎天子之使而作是詩也¶
序以史記為文詳見本篇但此詩若非武公自作以述¶
其賂王請命之意則詩人所作以著其事而隂刺之耳¶
序乃以為美之失其㫖矣且武公弑君&ZX-111d96;國大逆不道¶
乃王法之所必誅而不赦者雖曰尚知王命之重而能¶
請之以自安是亦禦人于白晝大都之中而自知其罪¶
之甚重則分薄贓餌貪吏以求私有其重寳而免於刑¶
<pb:KR3k0043_WYG_008-13b>¶
戮是乃猾賊之尤耳以是為美吾恐其奬姦誨盜而非¶
所以為教也小序之陋固多然其顛倒順逆亂倫悖理¶
未有如此之甚者故予特深辯之以正人心以誅賊黨¶
意庶幾乎大序所謂正得失者而因以自附于春秋之¶
義云¶
　大雅文王文王受命作周也¶
受命受天命也作周造周室也文王之德上當天心下¶
為天下所歸往三分天下而有其二則已受命而作周¶
<pb:KR3k0043_WYG_008-14a>¶
矣武王繼之遂有天下亦卒文王之功而已然漢儒惑¶
扵讖緯始有赤雀丹書之説又謂文王因此遂稱王而¶
改元殊不知所謂天之所以為天者理而已矣理之所¶
在衆人之心而已矣衆人之心是非向背若出扵一而¶
無一毫私意雜于其間則是理之自然而天之所以為¶
天者不外是矣今天下之心既以文王為歸矣則天命¶
將安往哉書所謂天視自我民視天聽自我民聽所謂¶
天聰眀自我民聰眀天眀畏自我民眀畏皆謂此耳豈¶
<pb:KR3k0043_WYG_008-14b>¶
必赤雀丹書而稱王改元哉稱王改元之説歐陽公蘇¶
氏游氏辯之已詳去此而論則此序本亦得詩之大㫖¶
而于其曲折之意有所未盡已論于本篇矣¶
　抑衛武公刺厲王亦以自警也¶
此詩之序有得有失蓋其本例以為非美非刺則詩無¶
所為而作又見此詩之次適出于宣王之前故直以為¶
刺厲王之詩又以國語有左史之言故又以為亦以自¶
警以詩考之則其曰刺厲王者失之而曰自警者得之¶
<pb:KR3k0043_WYG_008-15a>¶
也夫曰刺厲王之所以為失者史記衛武公即位于宣¶
王之三十六年不與厲王同時一也詩以小子目其君¶
而爾汝之無人臣之禮與其所謂敬威儀慎出話者自¶
相背戾二也厲王無道貪虐為甚詩不以此箴其膏肓¶
而徒以威儀詞令為諄切之戒緩急失宜三也詩詞倨¶
慢雖仁厚之君有所不能容者厲王之暴何以堪之四¶
也或以史記之年不合而以為追刺者則詩所謂聽用¶
我謀庶無大悔非所以望于既往之人五也曰自警之¶
<pb:KR3k0043_WYG_008-15b>¶
所以為得者國語左史之言一也詩曰謹爾侯度二也¶
又曰聿䘮厥國三也又曰亦聿既耄四也詩意所指與¶
淇澳所美賓筵所悔相表裏五也二説之得失其佐驗¶
眀白如此必去其失而取其得然後此詩之義眀今序¶
者乃欲合而一之則其失者固已失之而其得者亦未¶
足為全得也然此猶自其詩之外而言之也若但即其¶
詩之本文而各以其一説反覆讀之則其訓義之顯晦¶
疎宻意味之厚薄淺深可以不待攷證而判然于胷中¶
<pb:KR3k0043_WYG_008-16a>¶
矣此又讀詩之簡要直訣學者不可以不知也¶
　昊天有成命郊祀天地也¶
此詩詳攷經文而以國語證之其為康王以後祀成王¶
之詩無疑而毛鄭舊説定以頌為成王之時周公所作¶
故凡頌中有成王及成康字者例皆曲為之説以附已¶
意其迂滯僻澁不成文理甚不難見而古今諸儒無有¶
覺其謬者獨歐陽公著時世論以斥之其辯眀矣然讀¶
者狃於舊聞亦未遽肯深信也小序又以此詩篇首有¶
<pb:KR3k0043_WYG_008-16b>¶
昊天二字遂定以為郊祀天地之詩諸儒往往亦襲其¶
誤殊不知其首言天命者止于一句次言文武受之者¶
亦止一句至于成王以下然後詳説不敢康寧緝熙安¶
靜之意乃至五句而後已則其不為祀天地而為祀成¶
王無可疑者又况古昔聖王制為祭祀之禮必以象類¶
故祀天于南祭地于北而其壇壝樂舞器幣之屬亦各¶
不同若曰合祭天地于圜丘則古者未嘗有此瀆亂龎¶
雜之禮若曰一詩而兩用如所謂冬薦魚春獻鮪者則¶
<pb:KR3k0043_WYG_008-17a>¶
此詩專言天而不及地若於澤中方丘奏之則于義何¶
所取乎序説之云反覆推之皆有不通其謬無可疑者¶
故今特上據國語旁采歐陽以定其説庶幾有以不失¶
此詩之本㫖耳或曰國語所謂始于德讓中于信寛終¶
于固和故曰成者其語成字不為王誦之諡而韋昭之¶
注大畧亦如毛鄭之説矣此又何耶曰叔向蓋言成王¶
之所以為成以是三者正猶子思所謂文王之所以為¶
文班固所謂尊號曰昭不亦宜乎者耳韋昭何以知其¶
<pb:KR3k0043_WYG_008-17b>¶
必謂文武以是成其王道而不為王誦之諡乎盖其為¶
説本出毛鄭而不悟其非者今欲一滌千古之謬而不¶
免乎以誤而證誤則亦將何時而已耶或者又曰蘇氏¶
最為不信小序而于此詩無異詞且又以為周公制作¶
所定後王不容復有改易成王非創業之主不應得以¶
基命稱之此又何耶曰蘇氏之不信小序固未嘗見其¶
不可信之實也夫周公制作亦及其當時之事而止耳¶
若乃後王之廟所奏之樂自當隨時附益若商之𤣥鳥¶
<pb:KR3k0043_WYG_008-18a>¶
作于武丁孫子之世漢之廟樂亦隨時而更定焉豈有¶
周公之後王乃獨不得褒顯其先王之功德而必以改¶
周公為嫌耶基者非必造之於始亦承之於下之謂也¶
如曰邦家之基豈必謂太王王季之臣乎以是為説亦¶
不得而通矣况蘇氏所以為此實未能㤀北郊集議之¶
餘忿今固不得而取也¶
　　　燕魯齊詩傳畧¶
燕韓嬰作内外傳數萬言頗與齊魯間殊然歸一也¶
<pb:KR3k0043_WYG_008-18b>¶
漢藝文志韓故三十六卷内傳四卷外傳六卷説四十¶
一卷隋經籍志韓詩二十二卷薛氏章句韓詩翼要十¶
卷漢侯苞撰梁有韓詩譜一卷唐藝文志韓詩卜商序¶
韓嬰注二十二卷又外傳十卷¶
關雎　詩人言雎鳩貞潔慎匹以聲相求隠蔽乎無人¶
　之處故人君退朝入于私宫后妃御見去留有度應¶
　門擊柝鼔人上堂退反宴處體安志眀今時大人内¶
　傾于色賢人見其萌故詠關雎説淑女正容儀以刺¶
<pb:KR3k0043_WYG_008-19a>¶
　時(薛君章句門後漢書明帝詔應門失守關雎刺世/宋均曰應  聽政之處也言不以政事為務有宣)¶
　(淫之心關雎樂而不淫思得賢人與之共化修應門/之政者也  又馮衍傳注薛夫子章句曰雎鳩貞潔)¶
　(云/云)¶
　窈窕貞專貌淑女奉順坤德成其綱紀¶
卷耳　頃筐欹筐也金罍大夫器也天子以玉諸侯大¶
　夫皆以金士以梓一升曰爵爵盡也足也二升曰觚¶
　觚寡也飲當寡少三升曰觶觶適也飲當自適也四¶
　升曰角角觸也不能自適觸罪過也五升曰散散訕¶
<pb:KR3k0043_WYG_008-19b>¶
　也飲不自節為人所謗訕也總名曰爵其實曰觴觴¶
　者餉也觥亦五升所以罰不敬觥廓也所以著眀之¶
　貌君子有過廓然著眀非所以餉不得觴(韓詩説正/義又儀禮)¶
　(疏/)¶
芣苢　傷夫有惡疾也直曰車前瞿曰芣苢芣苡木名¶
　實似李芣苡澤瀉也芣苡臭惡之菜詩人傷其君子¶
　有惡疾人道不通(闕/)　不得發憤而作以興芣苢雖¶
　為惡菜我猶采采而不已以興君子雖有惡疾我猶¶
<pb:KR3k0043_WYG_008-20a>¶
　守而不離去¶
騶虞　天子掌鳥獸官¶
柏舟　衛宣姜自警所作¶
燕燕　衛定姜歸其娣送之而作¶
蝃蝀　刺滛奔女也詩人言蝃蝀在東者邪色乗陽人¶
　君淫佚之徵臣子為君父隠藏故言莫之敢指乃如¶
　之人兮¶
黍離　伯封作也(闕/)離離黍貎也詩人求亡不得¶
<pb:KR3k0043_WYG_008-20b>¶
　不識于物視彼黍離離然憂甚之時反以為稷之苗¶
　乃自知憂之甚也昔尹吉甫信後妻(闕/)　而殺孝子¶
　伯奇其弟伯封求而不得作黍離之詩¶
猗嗟　舞則纂兮言其舞則應雅樂也(薛君章句/文選注)四矢¶
　變兮變易也(釋/文)¶
伐檀　順流而風曰淪何謂素餐兮素者質也人但有¶
　質朴而無治民之材名曰素餐尸禄者頗有所知善¶
　惡不言黙然不語茍欲得禄而已譬如尸焉(薛君章/句文選)¶
<pb:KR3k0043_WYG_008-21a>¶
　(注/)¶
蟋蟀　歳聿其莫聿辭也莫晩也言君之年歳已晩也¶
　(薛君章句/文選注)¶
匪風　匪車揭兮中心&ZX-1115a5;兮説曰是非古之風也發發¶
　者是非古之車也掲掲者葢傷之也(漢書王吉傳/吉學韓詩)¶
鴟鴞　鸋鴂鳥名也鴟鴞所以愛養子者適以病之愛¶
　憐養其子者謂堅固其窠巢病之者謂不知托于大¶
　樹茂枝反敷之葦䓟風至䓟折巢覆有子則死有卵¶
<pb:KR3k0043_WYG_008-21b>¶
　則破是其病也(文選/注)¶
湛露　愔愔夜飲(説文/作□)愔愔和悦之貎夫飲之禮不脱¶
　屨而即序者謂之禮䟽而上坐者謂之宴能飲者飲¶
　之不能飲者已謂之醧齊顔色均衆寡謂之沉閉門¶
　不出者謂之湎故君子可以宴可以醧不可以沉不¶
　可以湎¶
鼔鐘　昭王之時作(正義鄭于中俟握何紀注云昭王/之時鼔鐘之詩所為作者依三為)¶
　(説/也)南夷之樂曰南四夷之樂唯南可以和于雅者以¶
<pb:KR3k0043_WYG_008-22a>¶
　其人聲音及籥不僭差也(後漢書注/薛君云)王者舞六代之¶
　樂四夷之樂大德廣被之所及(内傳文/選注)¶
生民　三王各正其郊(轉説説禮/記正義)姜姓原字(韓詩章句/史記注)¶
　聖人皆無父感天而生(異義韓魯/韓説正義)惟辭也¶
抑　侯包云衛武公刺王室亦以自戒¶
天作　彼徂矣岐有夷之行徂往也夷易也行道也彼¶
　百姓歸文王者皆曰岐周有易道可往歸矣易道謂¶
　仁義之道而易行故岐道阻險而人不難¶
<pb:KR3k0043_WYG_008-22b>¶
振鷺　西雍文王之雍也言文王之時辟雍學士皆潔¶
　白之人也(薛君章句/後漢書注)¶
商頌　美襄公(史記宋世家襄公之時修仁行義欲與/盟㑹其大夫正考甫美之追道契湯髙)¶
　(宗殷所以興作商頌/注韓詩章句美襄公)¶
魯申培始為詩傳號魯詩漢志魯故二十五卷説二十¶
八卷隋志魯詩亡于西晉而小學有一字石經魯詩六¶
卷¶
佩玉晏鳴關雎歎之(漢書杜欽傳所李奇曰后夫人鷄/鳴佩玉去君  周康王后不然故)¶
<pb:KR3k0043_WYG_008-23a>¶
　(詩人歎而傷之臣/瓚曰此魯詩也)¶
先君之思以畜寡人此衛夫人定姜之詩也定姜無子¶
　立庶子衎是為獻公畜孝也獻公無禮于定姜定姜¶
　作詩言獻公當思先君定公以孝于寡人¶
齊轅固為傳漢志齊后氏故二十卷傳三十九卷孫氏¶
故二十七卷傳二十八卷雜記十八卷隋志齊詩魏代¶
已亡¶
衛宣公之子夀閔其兄伋之且見害作憂思之詩黍離¶
<pb:KR3k0043_WYG_008-23b>¶
之詩是也(洪邁容齋四筆齊詩以為云云按晁氏/詩序論齊魯韓三家以正風為魯詩)¶
騶虞為天子掌鳥獸官(齊詩/章句)¶
　　　五際　　　　　　　　　　考　索¶
翼奉初學齊詩聞五際之要十月之交篇知日食地震¶
之效昭然可眀猶巢居知風穴居知雨　鄭作六藝論¶
引汎歴樞云午亥之際為革命卯酉為改正辰在天門¶
出入候聽卯天保也酉祈父也午采芑也亥大眀也亥¶
為革命一際也辰為天門出入候聽二際也卯為隂陽¶
<pb:KR3k0043_WYG_008-24a>¶
交際三際也午為陽謝隂興四際也酉為隂盛陽微五¶
際也其詩含此五際其内傳曰五際卯酉午戌亥也隂¶
陽終始際㑹之歳于此則有變改之政也詩有五際推¶
得失攷天心以言王道之安危¶
　　　四家詩　　　　　　　　　鄭　樵¶
齊魯燕趙四詩土音不同訓詁亦異故孔頴逹曰三家¶
之詩字與毛公異者動以百數及證之他書三家之學¶
非徒字異亦併與文義俱異矣當武帝時毛詩始出自¶
<pb:KR3k0043_WYG_008-24b>¶
以源流出于子夏其書貫穿先秦古書惟河間獻王好¶
古博見異書深知其精時齊魯韓三家皆列于學官獨¶
毛氏不得立中興後謝曼卿衛宏賈逵馬融鄭康成之¶
徒皆宗毛公學者翕然稱之今觀其書所釋鴟鴞與金¶
縢合釋北山烝民與孟子合釋昊天有成命與國語合¶
釋碩人清人皇矣黄鳥與左氏合而序由庚六篇與儀¶
禮合當毛公之時左氏傳未出孟子國語儀禮未甚行¶
而毛氏之説先與之合不謂之源流子夏可乎漢興三家¶
<pb:KR3k0043_WYG_008-25a>¶
盛行毛最後出世人未知毛氏之宻其説多從齊魯¶
韓氏逮至魏晉有左氏國語孟子諸書證之然後學¶
者捨三家而從毛氏故齊詩亡于魏魯詩亡于晉韓¶
詩雖存無𫝊之者(五十篇今但存其/外𫝊十篇而已)從韓氏之説則¶
二南商頌皆非治世音(以二南作于周衰以次/商頌作于宋襄公之世)從毛¶
氏之説則禮記左氏無往而不合此所以毛詩獨存¶
于世也¶
　　　詩譜序　　　　　　　　　歐陽脩(後同/)¶
<pb:KR3k0043_WYG_008-25b>¶
　兩朝國史志歐陽修於絳州得注本卷首殘闕因補¶
　成進之而不知注者為太叔求也¶
毛鄭于詩其學亦已博矣予嘗依其箋傳考之于經而¶
證以序譜惜其不合者頗多盖詩述商周自生民𤣥鳥¶
上陳稷契下迄陳靈公千五六百歳之間旁及列國君¶
臣世次國地山川封域圗牒鳥獸草木魚蟲之名與其¶
風俗善惡方言訓詁盛衰治亂美刺之由無所不載然¶
則孰能無失于其間哉予疑毛鄭之失既多然不敢輕¶
<pb:KR3k0043_WYG_008-26a>¶
為改易者意其為説不止于箋傳而已恨不得盡見二¶
家之書未能徧通其㫖夫不盡見其書而欲折其是非¶
猶不盡人之辭而欲斷其訟之曲直其能果于自决乎¶
其能使之必服乎世傳鄭氏詩譜最詳求之久矣不可¶
得雖崇文總目秘書所藏亦無之慶厯四年奉使河東¶
至于絳州偶得焉其文有注而不見名氏然首尾殘缺¶
自周公致太平以上皆亡之其國譜旁行尤易為訛舛¶
悉皆顛倒錯亂不可復攷凡詩雅頌兼列商魯其正變¶
<pb:KR3k0043_WYG_008-26b>¶
之風十有四國而其次皆莫詳其義惟封國變風之先¶
後不可以不知周召王豳同出于周邶鄘并于衛檜魏¶
無世家其可攷者陳齊衛晉曹鄭秦此封國之先後也¶
豳齊衛檜陳唐秦鄭魏曹此變風之先後也周南召南¶
邶&ZX-111762;衛王鄭齊豳秦魏唐陳曹此孔子未删詩之前周¶
太師樂歌之次第也周召邶&ZX-111762;衛王檜鄭齊魏唐秦陳¶
曹豳此鄭氏詩譜次第也黜檜後陳此今詩次第也初¶
予未見鄭譜嘗略攷春秋史記本紀世家年表而合以¶
<pb:KR3k0043_WYG_008-27a>¶
毛鄭之説為詩圗十四篇今因取以補鄭譜之亡者足¶
以見二家所説世次先後甚備因據而求其得失較然¶
矣而仍存其圗庶幾以見予于鄭氏之學盡心焉耳夫¶
盡其説而有所不通然後得以論正予豈好為異論者¶
哉凡補其譜十有五補其文字二百七増損塗乙改正¶
者三百八十三而鄭氏之譜復完¶
　　　王國風解¶
六經之法所以法不法正不正由不法與不正然後聖¶
<pb:KR3k0043_WYG_008-27b>¶
人者出而六經之書作焉周之衰也始之以夷懿終之¶
以平桓平桓而後不復支矣故書止文侯之命而不復¶
録春秋起周平之年而治其事詩自黍離之什而降於¶
風絶于文侯之命謂教令不足行也起于周平之年謂¶
正朔不足加也降于黍離之什謂雅頌不足興也教令¶
不行天下無王矣正朔不加禮樂偏出矣雅頌不興王¶
者之迹息矣詩書貶其失春秋憫其微無異焉爾然則¶
詩處于衛後而不次于二南惡其近于正而不眀也其¶
<pb:KR3k0043_WYG_008-28a>¶
體不加周姓而存王號嫌其混于諸侯而無王也近正¶
則貶之不著矣無王則絶之太遽矣不著云者周召二¶
南至正之詩也次于至正之詩是不得貶其微弱而無¶
異二南之詩爾若然豈降之乎太遽云者春秋之法書¶
王以加正月言王人雖微必尊于上周室雖弱不絶其¶
王茍絶而不與其尊周乎故曰王號之存黜諸侯也次¶
衛之下别正變也桓王而後雖欲其正風不可得也詩¶
不降于厲幽之年亦猶春秋之作不在惠公之世爾春¶
<pb:KR3k0043_WYG_008-28b>¶
秋之作傷典誥之絶也黍離之降憫雅頌之不復也幽¶
平而後有如宣王者出則禮樂征伐不在諸侯而雅頌¶
未可知奈何推波助瀾縱風止燎乎¶
　　　豳問¶
或問七月豳風也而鄭氏分為雅頌其詩八章以其一¶
章二章為風三章四章五章六章之半為雅又以六章¶
之半七章八章為頌一篇之詩别為三體而一章之言¶
半為雅而半為頌詩人之意果若是乎應之曰七月周¶
<pb:KR3k0043_WYG_008-29a>¶
公之作也其言豳土寒暑氣節農桑之候勤生事男女¶
耕織衣食之本以見太王居豳興起王業艱難之事此¶
詩之本義毛鄭得之矣其為風為雅為頌吾所不知也¶
所謂七月之本義幸在者吾既得之矣其有所難知者¶
闕之可也雖然吾知鄭氏之説自相牴牾者矣今詩之¶
經毛鄭所學之經也經以為風而鄭氏以為雅頌豈不¶
戾哉夫一國之事謂之風天下之政謂之雅以其成功¶
告于神眀謂之頌此毛鄭之説也然則風諸侯之事雅¶
<pb:KR3k0043_WYG_008-29b>¶
天子之事今所謂七月者謂之風可矣謂之雅頌則非¶
天子之事又非告功於神眀者此又其戾者也風雅頌¶
之為名未必然則於其所自為説有不能通也問者又¶
曰鄭氏所以分為雅頌者豈非以周禮籥章之職有吹¶
豳詩雅頌之説乎應之曰今之所謂周禮者不完之書¶
也其禮樂制度蓋有周之大法焉至其攷之于事則繁¶
雜而難行者多故自漢興六經復出而周禮獨不為諸¶
儒所取至以為黷亂不驗之書獨鄭氏尤推尊之宜其¶
<pb:KR3k0043_WYG_008-30a>¶
分豳之風為雅頌以合其事也問者又曰今豳詩七篇¶
自鴟鴞以下六篇皆非豳事獨七月一篇豈足以自為¶
一國之風然則七月而下七篇寓于豳風耳豳其自有¶
詩乎周禮所謂豳雅豳頌者豈不為七月而自有豳詩¶
而今亡者乎至於七月亦嘗亡矣故齊魯韓三家之詩¶
皆無之由是言之豳詩其猶有亡者乎應之曰經有其¶
文猶有不可知者經無其事吾可逆意而為然乎¶
　　　十五國次解¶
<pb:KR3k0043_WYG_008-30b>¶
國風之號起周終豳皆有所次聖人豈徒云哉而眀詩¶
者多泥于數説而不通或者又以為聖人之意不在於¶
先後之次是皆不足為訓法者大抵國風之次以兩而¶
合之分其次以為比則賢善者著而醜惡者眀矣或曰¶
何如其謂之比乎曰周召以淺深比也衛王以世爵比¶
也鄭齊以族氏比也魏唐以土地比也秦陳以祖裔比¶
也檜曹以美惡比也豳能終之以正故居末焉淺深云¶
者周得之深故先于召世爵云者衛為紂都而紂不能¶
<pb:KR3k0043_WYG_008-31a>¶
有之周幽東遷無異是也加衛于先眀幽紂之惡同而¶
不得近于正焉姓族云者周法尊其同姓而異姓者為¶
後鄭先于齊其理然也土地云者魏本舜地唐為堯封¶
以舜先堯眀晉之亂非魏褊儉之等也祖裔云者陳不¶
能興舜而襄公能大于秦子孫之功陳不如矣穆姜卜¶
而遇艮之隨乃引文言之辭以為卦説夫穆姜始筮時¶
去孔子之生尚十四年爾是文言先于孔子而有乎不¶
然左氏不為誕妄也推此以迹其怪則季札觀樂之次¶
<pb:KR3k0043_WYG_008-31b>¶
眀白可驗而不足為疑矣夫黍離以下皆平王東遷桓¶
王失位之詩是以列于國風言其不足正也借使周天¶
子至甚無道則周之樂工敢以周王之詩降同諸侯乎¶
是皆不近人情不可為法者昔孔子大聖人其作春秋¶
也既微其辭然猶不公傳于人弟子口授而已况一樂¶
工而敢眀白彰顯其君之惡哉此又可驗孔子分定為¶
信也本其事而推之以著其妄庶不為無據云¶
　　　定風雅頌解¶
<pb:KR3k0043_WYG_008-32a>¶
詩之息久矣天子諸侯莫得而自正也古詩之作有天¶
下焉有一國焉有神眀焉觀天下而成者人不得而私¶
也體一國而成者衆不得而違也㑹神眀而成者物不¶
得而欺也不私焉雅著矣不違焉風一矣不欺焉頌眀¶
矣然則風生于文王而雅頌雜于武王之間風之變自¶
夷懿始雅之變自厲幽始霸者興變風息焉王道廢詩¶
不作焉秦漢而後何其滅然也王通謂諸侯不貢詩天¶
子不采風樂官不逹雅頌國史不眀變非民之不作也¶
<pb:KR3k0043_WYG_008-32b>¶
詩出扵民之情性情性其能無哉職詩者之罪也通之¶
言其幾于聖人之心矣或問成王周公之際風有變乎¶
曰豳是矣幸而成王悟也不然則變而不能復乎豳之¶
去雅一息焉蓋周公之心也故能終之以正¶
　　　魯頌解¶
或問諸侯無正風而魯有頌何也曰非頌也不得已而¶
名之也四篇之體不免變風之例爾何頌乎頌惟一章¶
而魯頌章句不等頌無頌字之號而今四篇皆有其序¶
<pb:KR3k0043_WYG_008-33a>¶
曰季孫行父請命于周而史克作之亦未離乎彊也頌¶
之本一人是之未可作焉訪于衆人衆人可之猶曰天¶
下有非之者又訪于天下天下人亦曰可然後作之無¶
疑矣僖公之政國人猶未全其惠而春秋之貶尚不能¶
逃未知其頌何從而興乎頌之美者不過文武文武之¶
頌非當其存而作者也皆追述也僖公之德孰與文武¶
而曰有頌乎先儒謂名生于不足宜矣然聖人所以列¶
為頌者其説有二貶魯之彊一也勸諸侯之不及二也¶
<pb:KR3k0043_WYG_008-33b>¶
請于天子其非彊乎特取于魯其非勸乎或曰何謂勸¶
曰僖公之善不過復土宇修宫室大牧養之法爾聖人¶
猶不敢遺之使當時諸侯有過於僖公之善者聖人忍¶
絶去而不存之乎故曰勸爾而鄭氏謂之備三頌何哉¶
大抵不列於風而與其為頌者所謂憫周之失貶魯之¶
強是矣豈鄭氏之云乎¶
　　　魯問¶
或問魯詩之頌僖公盛矣信乎其克淮夷伐戎狄服荆¶
<pb:KR3k0043_WYG_008-34a>¶
舒荒徐宅至于海邦蠻貊莫不從命何其盛也泮水曰¶
既作泮宫淮夷攸服矯矯虎臣在泮獻馘又曰既克淮¶
夷孔淑不逆又曰憬彼淮夷来獻其琛閟宫曰戎狄是¶
膺荆舒是懲又曰淮夷来同魯侯之功又曰遂荒徐宅¶
至于海邦淮夷蠻貊及彼南夷莫不率從其武功之盛¶
威德所加如詩所陳五覇不及也然魯在春秋時常為¶
弱國其與諸侯㑹盟征伐見于春秋史記者可數也皆¶
無詩文所頌之事而淮夷戎狄荆舒徐人之事有見於¶
<pb:KR3k0043_WYG_008-34b>¶
春秋者又皆與頌不合者何也按春秋僖公在位三十¶
三年其伐邾者四敗莒滅項者各一此魯自用兵也其¶
四年伐楚侵陳六年伐鄭是時齊桓公方稱覇主兵率¶
諸侯之師而魯亦與焉耳二十八年圍許是時晉文公¶
方稱伯主兵率諸侯而魯亦與焉耳十五年楚伐徐魯¶
救徐而徐敗十八年宋伐齊魯救齊而齊敗二十六年¶
齊人侵伐魯鄙魯乞師于楚楚為伐齊取榖春秋所記¶
僖公之兵止于是矣其自主兵所伐邾莒項皆小國雖¶
<pb:KR3k0043_WYG_008-35a>¶
能滅項反見執于齊其所伐大國皆齊晉主兵其有所¶
救者又力不能勝而輙敗由是言之魯非強國可知也¶
焉有詩人所頌威武之功乎其所侵伐小國春秋必書¶
焉有所謂克服淮夷之事乎惟其十六年一㑹齊侯于¶
淮爾是㑹也淮夷侵鄫齊侯来㑹謀救鄫爾由是言之¶
淮夷未嘗服于魯也其曰戎狄是膺荆舒是懲者鄭氏¶
以謂僖公與齊桓舉義兵北當戎與狄南艾荆及羣舒¶
按僖公即位之元年齊桓二十七年也齊桓十七年伐¶
<pb:KR3k0043_WYG_008-35b>¶
山戎逺在僖公未即位之前至僖公十年齊侯許男伐¶
戎魯又不與鄭氏之説既謬而詩所謂戎狄是膺者孟¶
子又曰周公方且膺之如孟子之説豈僖公事也荆楚¶
也僖公之元年楚成王之十三年也是時楚方強盛非¶
魯所能制僖之四年從齊桓伐楚而齊以楚強不敢速¶
進乃次于陘而楚遂與齊盟于召陵此豈魯僖得以為¶
功哉六年楚伐許又從齊桓救許而力不能勝許男卒¶
面縛銜璧降于楚十五年楚伐徐又從齊桓救徐而力¶
<pb:KR3k0043_WYG_008-36a>¶
又不能勝楚卒敗徐取其婁林之邑舒在僖公之世未¶
嘗與魯通惟三年徐人取舒一見爾蓋舒為徐取之矣¶
然則鄭氏謂僖公與齊桓南艾荆及羣舒者亦謬矣由¶
是言之所謂戎狄是膺荆舒是懲者皆與春秋不合矣¶
楚之伐徐取婁林齊人徐人伐英氏以報之蓋徐人之¶
有楚伐也不求助于魯而求助于齊以報之以此見徐非¶
魯之與國也則所謂遂荒徐宅者亦不見于春秋矣詩¶
孔子所删正也春秋孔子所修也詩之言不妄則春秋¶
<pb:KR3k0043_WYG_008-36b>¶
疎謬矣春秋可信則詩妄作也其將奈何應之曰吾固¶
言之矣雖其本有所不能逹者猶將闕之是也惟闕其¶
不知以俟焉可也¶
　　　商頌解¶
古詩三百篇始終于周而仲尼兼以商頌豈多記而廣¶
録者哉聖人之意存一頌而有三益大商祖之德其益¶
一也予紂之不憾其益二也眀武王周公之心其益三¶
也曷謂大商祖之德曰頌具矣曷謂予紂之不憾曰憫¶
<pb:KR3k0043_WYG_008-37a>¶
廢矣曷謂眀武王周公之心曰存商矣按周本紀稱武¶
王伐紂下車而封武庚于宋以為商後及武庚叛周公¶
又以微子繼之是聖人之意雖惡紂之暴而不㤀湯之¶
德故始終不絶其為後焉或曰商頌之存豈異是乎曰¶
其然也而人莫之知矣非仲尼武王周公之心殆而成¶
湯之德微毒紂之惡有不得其著矣向所謂存一頌而¶
有三益焉者豈妄云哉¶
　　　序問¶
<pb:KR3k0043_WYG_008-37b>¶
或問詩之序卜商作乎衛宏作乎非二人之作則作者¶
其誰乎應之曰書春秋皆有序而著其名氏故可知其¶
作者詩之序不著其名氏安得而知之乎雖然非子夏¶
之作則可以知也曰何以知之應之曰子夏親受學于¶
孔子宜其得詩之大㫖其言風雅有變正而論關雎鵲¶
巢繫之周公召公使子夏而序詩不為此言也自聖人¶
殁六經多失其傳一經之學分為數家不勝其異説也¶
當漢之初詩之説分為齊魯韓三家晚而毛氏之詩始¶
<pb:KR3k0043_WYG_008-38a>¶
出久之三家之學既廢而毛詩獨行以至于今不絶今¶
齊魯之學没不復見而韓詩遺説往往見于他書至其¶
經文亦不同如逶迤郁夷之類是也然不見其終始亦¶
莫知其是非自漢以来學者多矣其卒捨三家而從毛¶
公者蓋以其源流所自得聖人之㫖多歟今攷毛詩諸¶
序與孟子説詩多合故吾於詩常以序為証也至其時¶
有小失隨而正之惟周南召南失者類多吾固已論之¶
矣學者可以察焉¶
<pb:KR3k0043_WYG_008-38b>¶
　　　時世論(二南小雅皆作于周/衰頌作于康王以後)¶
按鄭氏譜周南召南言文王受命作邑於豐乃分岐邦¶
周邦周召之邑為周公旦召公奭之采地使施先公太¶
王王季之教于己所職六州之國其民被二公之德教¶
尤純至武王滅紂廵守天下陳其詩以屬太師分而國¶
之其得聖人之化者繫之周公謂之周南其得賢人之¶
化者繫之召公謂之召南今考之於詩義皆不合而其¶
為説者又自相牴牾所謂被二公之德教者是周公旦¶
<pb:KR3k0043_WYG_008-39a>¶
召公奭所施太王王季之德教爾今周召之詩二十五¶
篇關雎葛覃卷耳樛木螽斯桃夭兎罝芣苢皆后妃之¶
事鵲巢采蘩小星皆夫人之事夫人乃太姒也麟趾騶¶
虞皆后妃夫人之德化之應草蟲采蘋殷其雷皆大夫¶
妻之事漢廣汝墳羔羊摽有梅江有汜野有死麕皆言¶
文王之化蓋此二十二篇之詩皆述文王太姒之事其¶
餘三篇甘棠行露言召伯聽訟何彼穠矣乃武王時之¶
詩烏有所謂二公所施先公之德教哉此以譜攷詩義¶
<pb:KR3k0043_WYG_008-39b>¶
皆不能合者也譜言得聖人之化者謂周公也得賢人¶
之化者謂召公也謂旦奭共行先公之德教而其所施¶
自有優劣故以聖賢别之爾今詩所述既非先公之德¶
教而二南皆是文王太姒之事無所優劣不可分其聖¶
賢所謂文王太姒之事其德教自家刑國皆其夫婦身¶
自行之以化其下久而變紂之惡俗成周之王道而著¶
於歌頌爾蓋譜謂先公之德教者周召二公未嘗有所¶
施而二南所載文王太姒之化二公亦又不得而與然¶
<pb:KR3k0043_WYG_008-40a>¶
則鄭譜之説左右皆不能合也後之為鄭學者又謂譜¶
言聖人之化者為文王賢人之化者為太王王季然譜¶
本謂二公行先公之教初不及文王則為鄭學者又自¶
相牴牾矣今詩之序曰關雎麟趾之化王者之風故繫¶
之周公鵲巢騶虞之德諸侯之風故繫之召公至于關¶
雎鵲巢所述一太姒耳何以為后妃何以為夫人二南¶
之事一文王爾何以為王者何以為諸侯則序皆不通¶
也又不言作詩之時世蓋自孔子殁羣弟子散亡而六¶
<pb:KR3k0043_WYG_008-40b>¶
經多失其㫖詩以諷誦相傳五方異俗物名字訓往往¶
不同故於六經之失詩尤甚詩三百餘篇所作非一人¶
所作非一國先後非一時而世久失其傳故於詩之失¶
時世尤甚周之德盛于文武其詩為風為雅為頌風有¶
周南召南雅有大雅小雅其義類非一或當時所作或¶
後世所述故於時世之失周詩尤甚自秦漢以来學者¶
之説不同多矣不獨鄭氏之説也昔孔子嘗言關雎矣¶
曰哀而不傷太史公又曰周道缺詩人本之衽席關雎¶
<pb:KR3k0043_WYG_008-41a>¶
作而齊魯韓三家皆以為康王政衰之詩皆與鄭氏之¶
説其意不類蓋常以哀傷為言由是言之謂關雎為周¶
衰之作者近是矣周之為周也遠自上世積德累仁至¶
干文王之盛征伐諸侯之不服者天下歸者三分有二¶
其仁德所及下至昆蟲草木如靈臺行葦之所述蓋其¶
功業盛大積累之勤其来逺矣其盛德被天下者非一¶
事也太姒賢妃又有内助之功爾而言詩者過為稱述¶
遂以關雎為王化之本以謂文王之興自太姒始故於¶
<pb:KR3k0043_WYG_008-41b>¶
衆篇所述德化之盛皆云后妃之化所致至于天下太¶
平麟趾與騶虞之瑞亦以為后妃功化之盛效故曰麟¶
趾關雎之應騶虞鵲巢之應也何其過論歟夫王者之¶
興豈專由女德惟其後世因婦人以致衰亂則宜思其¶
初有婦德之助以興爾因其所以衰思其所以興此關¶
雎之所以作也其思彼之辭甚美則哀此之意亦深其¶
言緩其意逺孔子曰哀而不傷謂此也司馬遷之於學¶
也雜博而無所擇然其去周秦未逺其為説必有老師¶
<pb:KR3k0043_WYG_008-42a>¶
宿儒之所傳其曰周道缺而關雎作不知自何而得此¶
言也吾有取焉昔吳季札聞魯人之歌小雅也曰思而¶
不貳怨而不言其周德之衰乎猶有先王之遺民焉而¶
太史公亦曰仁義陵遲鹿鳴刺焉然則小雅者亦周衰¶
之作也周頌昊天有成命曰二后受之成王不敢康所¶
謂二后者文武也則成王者成王也猶文王之為文王¶
武王之為武王也然則昊天有成命當是康王以後之¶
詩而毛鄭之説以頌皆是成王時作遂以成王為成此¶
<pb:KR3k0043_WYG_008-42b>¶
王功不敢康寧執競曰執競武王無競維烈不顯成康¶
上帝是皇自彼成康奄有四方所謂成康者成王康王¶
也猶文王武王謂之文武爾然則執競者當是昭王以¶
後之詩而毛以為成大功而安之鄭以為成安祖考之¶
道皆以為武王也據詩之文但云成康爾而毛鄭自出¶
其意各以増就其己説而意又不同使後世何所適從¶
哉噫嘻曰噫嘻成王者亦成王也而毛鄭亦皆以為武¶
王由信其己説以頌皆成王時作也詩所謂成王者成¶
<pb:KR3k0043_WYG_008-43a>¶
王也成康者成王康王也豈不簡且直哉而毛鄭之説¶
豈不迂而曲也以為成王康王則于詩文理易通如毛¶
鄭之説則文義不完而難通然學者捨簡而從迂捨直¶
而從曲捨易通而從難通或信焉而不知其非或疑焉¶
而不敢辨者以去詩時世逺茫昧而難眀也余於周南¶
召南辯其不合而關雎之作取其近似者焉蓋其説合¶
於孔子之言也若雅也頌也則辯之而不敢必而有待¶
焉夫毛鄭之失患于自信其學而曲遂其説也若予又¶
<pb:KR3k0043_WYG_008-43b>¶
將自信則是笑奔車之覆而疾驅以追之也然見其失¶
不可不辯辯而不敢必使余之説得與毛鄭之説並立¶
於世以待夫眀者而擇焉可也¶
　　　本末論¶
關雎鵲巢文王之詩也不繫之文王而下繫之周公召¶
公召公自有詩則得列于本國周公亦自有詩則不得¶
列於本國而上繫于豳豳太王之國也考其詩則周公¶
之詩也周召周公召公之國也考其詩則文王之詩也¶
<pb:KR3k0043_WYG_008-44a>¶
何彼穠矣武王之詩也不列於雅而寓于召南之風棠¶
棣周公之詩也不列于周南而寓于文王之雅衛之詩¶
一公之詩也或繫之邶或繫之鄘或繫之衛詩述在位¶
之君而風繫已亡之國晉之為晉久矣不得為晉而謂¶
之唐鄭去咸林而徙河南為鄭甚新而遂得為鄭自漢¶
以来其説多矣蓋詩之類例不一如此宜其説者之紛¶
然也問者曰然則其將奈何應之曰吾之于詩有幸有¶
不幸也不幸者逺出聖人之後不得質吾疑也幸者詩¶
<pb:KR3k0043_WYG_008-44b>¶
之本義在爾詩之作也觸事感物文之以言美者美之¶
惡者刺之以發其揄揚怨憤于口道其哀樂喜怒於心¶
此詩人之意也古者國有采詩之官得而録之以屬太¶
師播之于樂于是考其義類而别之以為風雅而比次¶
之以藏于有司而用之宗廟朝廷下至鄉人聚㑹此太¶
師之職也世久而失其傳亂其雅頌亡其次序又采者¶
積多而無所擇孔子生於周末方修禮樂之壊于是正其¶
雅頌删其繁重列于六經著其善惡以為勸戒此聖人¶
<pb:KR3k0043_WYG_008-45a>¶
之志也周道既衰學校廢而異端起及漢承秦焚書之¶
後諸儒講説者整齊殘缺以為之義訓耻于不知而人¶
人各自為説至或遷就其事以曲成其已學其于聖人¶
有得有失此經師之業也惟是詩人之意也太師之職¶
也聖人之志也經師之業也今之學詩也不出于此四¶
者而罕有得焉者何哉勞其心而不知其要逐其末而¶
㤀其本也何謂本末作此詩述此事善則美惡則刺所¶
謂詩人之意者本也正其名别其類或繫于此或繫于¶
<pb:KR3k0043_WYG_008-45b>¶
彼所謂太師之職者末也察其美刺知其善惡以為勸¶
戒所謂聖人之志者本也求詩人之意逹聖人之志者¶
經師之本也講太師之職因其失傳而妄自為之説者¶
經師之末也今夫學者得其本而通其末斯盡善矣得¶
其本而不通其末闕其所疑可也雖其本有所不能逹¶
者猶將闕之况其末乎所謂周召邶鄘唐豳之風是可¶
疑也考之諸儒之説既不能通欲從聖人而質焉又不¶
可得然皆其末也若詩之所載事之善惡言之美刺所¶
<pb:KR3k0043_WYG_008-46a>¶
謂詩人之意幸其具在也然頗為衆説汨之使其義不¶
眀今去其汨亂之説則本義粲然而出矣今夫學者知¶
前事之善惡知詩人之美刺知聖人之勸戒是謂知學¶
之本而得其要其學足矣又何求焉其末之可疑者闕¶
其不知可也蓋詩人之作詩也固不謀于太師矣今夫¶
學詩者求詩人之意而已太師之職有所不知何害乎¶
學詩也若聖人之勸戒者詩人之美刺是也知詩人之¶
意則得聖人之志也¶
<pb:KR3k0043_WYG_008-46b>¶
　　　十月之交解¶
小雅無厲王之詩著其惡之甚也而鄭氏自十月之交¶
以下分其篇以為當刺厲王又妄指毛公為訓詁時移¶
其篇目因引前後以為據其説有三一曰節刺師尹不¶
平此不當譏皇父擅恣余謂非大亂之世者必不容二¶
人之專不然李斯趙髙不同生于秦也其二曰正月惡¶
褒姒㓕周此不當疾豔妻之説出于鄭氏非史傳所聞¶
况褒姒之惡天下萬世皆同疾而共醜者二篇譏之殆¶
<pb:KR3k0043_WYG_008-47a>¶
豈過哉其三曰幽王時司徒乃鄭桓公友此不當云畨¶
維司徒予謂史記所載鄭桓公在幽王十八年方為司¶
徒爾豈止桓公哉是三説皆不合於經不可按法為鄭¶
氏者獨不能自信而欲指他人之非斯亦惑矣今考雨¶
無正以下三篇之詩又其亂説歸向皆無刺厲王之文¶
不知鄭氏之説何從而為據孟子曰説詩者不以文害¶
辭不以辭害志非如是其能通詩乎¶
　　　詩解統序¶
<pb:KR3k0043_WYG_008-47b>¶
五經之書世人號為難通者易與春秋夫豈然乎經皆¶
聖人之言固無難易繫人之所得有淺深今攷于詩其¶
難亦不讓二經然世人反不難而易之用是通者亦罕¶
使其存心一則人人皆能眀而經無不通矣大抵謂詩¶
為不足通者有三曰章句之詩也曰淫䙝之辭也曰猥¶
細之記也若然孔子為泛儒矣非唯今人易而不習考¶
乎先儒亦無幾人是果不足通歟唐韓文公最為知道¶
之篤者然亦不過議其序之是否豈足眀聖人本意乎¶
<pb:KR3k0043_WYG_008-48a>¶
易書禮樂春秋道所存也詩關此五者而明聖人之用¶
焉迹其道不知其用之與奪猶不辨其物之曲直而欲¶
制其方圎是果于其成乎故二南牽于聖賢國風惑于¶
先後豳居變風之末惑者溺于私見而謂之兼上下二¶
雅混于小大而不眀三頌昧于商魯而無辯此一經大¶
槩之體皆所未正者先儒既無所取舍後人因不得其¶
詳由是難易之説興焉毛鄭二學其説熾辭辯固已廣¶
博然不合于經者亦不為少或失于疎畧或失于謬妄¶
<pb:KR3k0043_WYG_008-48b>¶
蓋詩載關雎上兼商世下及武成平桓之間君臣得失¶
風俗善惡之事廣闊遼邈有不失者鮮矣是亦可疑也¶
余欲志鄭學之妄益毛氏之疎畧而不至者合之于經¶
故先眀其統要十篇庶不為之蕪泥云爾¶
　　　二南為正風¶
天子諸侯當大治之世不得有風風之生天下無王矣¶
故曰諸侯無正風然則周召可為正乎曰可與不可非¶
聖人不能斷其疑當文王與紂之時可疑也可疑之際¶
<pb:KR3k0043_WYG_008-49a>¶
天下雖惡紂而主文王然文王不得全有天下爾亦曰¶
服事於紂焉則二南之詩作於事紂之時號令征伐不¶
止於受命之後爾豈所謂周室衰而關雎始作乎史氏¶
之失也推而别之二十五篇之詩在商不得為正在周¶
不得為變焉上無眀天子號令由己出其可謂之正乎¶
二南起王業文王正天下其可謂之變乎此不得不疑¶
而輕其與奪也學詩者多推於周而不辨於商故正變¶
不分焉以治亂本之二南之詩在商為變而在周為正¶
<pb:KR3k0043_WYG_008-49b>¶
乎或曰未諭曰推治亂而迹之當不誣矣¶
　　　周召分聖賢解¶
聖人之治無異也一也統天下而言之有異焉者非聖¶
人之治然矣由其民之所得有淺深焉文王之化出乎¶
其心施乎其民豈異乎然孔子以周召為别者蓋上下¶
不得兼而民之所化有淺深爾文王之心則一也無異¶
也而説者以為由周召聖賢之異而分之何哉大抵周¶
南之民得之者深故因周公之治而繫之豈謂周公能¶
<pb:KR3k0043_WYG_008-50a>¶
行聖人之化乎召南之民得之者淺故因召公之治而¶
繫之豈謂召公能行賢人之化乎殆不然矣或曰不繫¶
於雅頌何也曰謂其本諸侯之詩也又曰不統於變風¶
何也曰謂其周迹之始也列於雅頌則終始之道混矣¶
雜于變風則文王之跡殆矣雅頌焉不可混周跡之始¶
其將畧而不具乎¶
　　　論歐詩解　　　　　　　　通　考¶
晁氏曰歐公解詩毛鄭之説已善者固為之不改至於¶
<pb:KR3k0043_WYG_008-50b>¶
質諸先聖則悖理考於人情則不可行然後易之故所¶
得比諸儒最多但平日不信符命嘗著書以周易河圗¶
洛書為妖妄今又以生民𤣥鳥之詩為怪説蘇子瞻曰¶
帝王之興其受命之符卓然見于詩書者多矣河圗洛¶
書𤣥鳥生民之詩豈可謂誣也哉恨學者推之太詳流¶
入讖緯而後之君子亦矯枉過正舉從而廢之以為王¶
莽公孫述之流縁此作亂使漢不失德莽述何自起而¶
歸罪三代受命之符亦過矣¶
<pb:KR3k0043_WYG_008-51a>¶
　　　二南辯　　　　　　　　　鄭　樵(後同/)¶
二南六州漢志扶風縣東北有周城西南有召城二南¶
之詩得于周南係之周南得于召南係之召南本于所¶
得之地而係之爾蓋歌則從二南之聲二南皆出於文¶
王之化言王者之化自北而南(東北一區尚染紂惡惟/西南皆從文王之化)¶
周召二公未嘗與其間二南之詩後世取以為樂章用¶
之為燕樂為鄉樂為射樂為房中之樂所以彰文王之¶
德美也故曰大武始于北出再成而滅商三成而南南¶
<pb:KR3k0043_WYG_008-51b>¶
之為義蓋如是也五成而分周公左召公右周召南之¶
為義蓋如是也周世未有樂名南者惟鐘鼔之詩曰以¶
雅以南(陸希聲劉炫釋鐘鼔亦類雅南之南/為二南微出己意曰南如周南之南)以籥不僭¶
左氏載季札觀樂為有象舞箾南舞籥者(杜預釋左氏/亦知南籥為)¶
(文王之樂不敢/正指為南箾者)詳而考之南籥二南之籥也雅也象舞¶
頌之維清也箾之舞象籥之奏南其在當時見古樂如¶
此而文王世子又有所謂胥鼔南(鄭注謂南夷之樂豈/有教世子而用夷樂)¶
則南之為樂古矣二南之詩雖大槩美詩亦有刺詩不¶
<pb:KR3k0043_WYG_008-52a>¶
徒西周之時而東周亦然與十三國風無異也若以為¶
周衰之詩此齊魯韓之學也而周之盛時無一篇可取¶
所謂盡周衰之文耳此三家之學不如毛氏之宻也¶
　　　關雎辯¶
齊魯韓三家皆以關雎為康王政衰之詩揚雄曰周康¶
之時關雎作于上楊賜曰康王宴起關雎見幾而作太¶
史公曰周道缺詩人本之衽席而關雎作范曄有曰康¶
后晚朝關雎作諷薛君章句亦謂關雎詠淑女以刺時¶
<pb:KR3k0043_WYG_008-52b>¶
詳諸上文皆謂作于周衰之文而不知麟趾乃關雎之¶
應也序亦言衰世之公子季札觀歌小雅曰其周德之¶
衰乎太史公曰仁義凌遲鹿鳴刺焉如此則麟趾小雅¶
鹿鳴諸詩皆非治世音無疑矣曰非也蓋詩者樂也古¶
人以聲詩奏之樂後世有不能法祖怠于政者則取是¶
詩而奏之以申警諷故曰作作之為義如始作翕如之¶
作非謂其詩始作于衰世也孔子言詩皆取詩之聲不¶
㑹説詩之義如何如曰關雎樂而不淫哀而不傷(夫子/喜魯)¶
<pb:KR3k0043_WYG_008-53a>¶
(太師之樂音節中度故曰樂矣而不及於淫哀矣而不/及於傷皆從樂奏中言之非以序别其關雎之文義)¶
又曰師摯之始關雎之亂皆樂之聲也非謂關雎之義¶
如此序詩者取以為關雎之義則非矣大抵古人學詩¶
最要理㑹詩之聲夫子曰人而不為周南召南其猶正¶
墻面而立為之為義亦作之意既為之作則翕純皦繹¶
有聲有器非但歌詠而為周南召南之為正如三年不¶
為樂不圗為樂之至於斯之為謂之為謂之作者皆樂¶
之聲也¶
<pb:KR3k0043_WYG_008-53b>¶
　　　國風辯¶
詩者聲詩也出於情性古者三百篇之詩皆可歌歌則¶
各從其國之聲周召王豳之詩同出於周而分為四國¶
之聲邶鄘衛之詩同出于衛而分為三國之聲蓋採詩¶
之時得之周南者繫之周南得之召南者繫之召南得¶
之王城與豳者繫之王城與豳得之邶鄘衛者繫之邶¶
鄘衛蓋歌則各從其國之聲何彼穠矣之詩何以不列¶
於王風蓋為詩之時則東周也採詩之地則召南也故¶
<pb:KR3k0043_WYG_008-54a>¶
列之召南黍離之詩何以不列之於二南葢周大夫行¶
役至於宗周之地閔其壊而思其舊其詩雖作於西周¶
其人則東周也故列之王風平王何以不曰雅以其地¶
則東周也幽厲何以不曰風以其地則成周也如此則¶
木𤓰雖羙齊而在衛猗嗟雖刺魯而在齊泉水載馳等¶
詩皆衛詩而在&ZX-111945;鄘召穆之民勞衛武之賓之初筵不¶
附其國而在二雅皆以聲别也夫風之詩出於土風而¶
雅之詩則出於朝廷大夫爾文王之詩見於風者二南¶
<pb:KR3k0043_WYG_008-54b>¶
是也成王之詩見於風者豳風是也平王之詩見於風¶
者王風是也雅頌之音與天下同列國之音隨風土而¶
異若謂降黍離而為國風則豳詩亦可降耶大抵詩有¶
三百皆以聲别古人採詩之時隨其國而係之聖人無¶
容心於其間也至於稱其國之名號亦然如三監之地¶
自康叔得國已統於衛今其詩之在頃襄文武者亦分¶
而為三不専曰衛唐叔封唐在爕父時已為晉矣至春¶
秋時實有其詩今其目乃為唐也七月以後多為周公¶
<pb:KR3k0043_WYG_008-55a>¶
作刺朝廷之不知今其詩乃皆為豳(豳大夫/為之)在盤庚時¶
商已為殷故頌有殷武今其頌乃皆為商得于其地係¶
於其國云耳聖人何容心哉嘗觀夫子之論詩曰吾自¶
衛反魯然後樂正雅頌各得其所夫謂雅頌各得其所¶
可也而謂樂正者何哉蓋樂者鄉樂也鄉樂即風詩也¶
十五國風之中惟邶鄘衛其國相近其聲相似不比周¶
召王豳猶有隔絶也夫子平時見魯太師所傳三國之¶
聲時有異同及其環轍之時見衛人所歌之聲從而正¶
<pb:KR3k0043_WYG_008-55b>¶
之故鄉樂曰正而雅頌但曰得所其意如此所以詩有¶
十五此國風之别也¶
　　　風有正變辯¶
風有正變仲尼未嘗言而他經不載焉獨出于詩序皆¶
以美者為正刺者為變則邶鄘衛之詩謂之變風可也¶
緇衣之美武公駟鐵小戎之美襄公亦可謂之變乎必¶
不得已從先儒正變之説則當如榖梁之書所謂變之¶
正也榖梁之春秋書築王姬之館于外書春秋盟於首¶
<pb:KR3k0043_WYG_008-56a>¶
戴皆曰變之正也蓋言事雖變常而終合乎正也河廣¶
之詩曰誰謂河廣一葦航之其欲往之心如是其鋭也¶
然有舎之而不往者大車之詩曰榖則異室死則同穴¶
其男女之情如是其至也然有畏之而不敢者氓之詩¶
曰以爾車来以我賄遷其淫佚之行如是其醜也然有¶
反之而自悔者此所謂變之正也序謂變風出乎情性¶
止乎禮義此言得之然詩之必存變風何也見夫王澤¶
雖衰人猶能以禮義自防也見中人之性能以禮義自¶
<pb:KR3k0043_WYG_008-56b>¶
閑雖有時而不善終蹈乎善也見其用心之謬行己之¶
乖倘返而為善則聖人亦録之而不棄也先儒所謂風¶
之正變如是而已¶
　　　雅非有正變辯¶
二雅之作皆紀朝廷之事無有區别而所謂大小者序¶
者曰政有小大故謂之大雅小雅然則小雅以蓼蕭為¶
澤及四海以湛露為諸侯以六月采芑為北伐南征皆¶
謂政之小者如此不知常武之征伐何以大于六月卷¶
<pb:KR3k0043_WYG_008-57a>¶
阿之求賢何以大於鹿鳴乎或者又曰小雅猶言其詩¶
典正未至渾厚大醇者也此言猶未是蓋小雅大雅者¶
特隨其音而寫之律耳律有小吕大吕則歌大雅小雅¶
宜其有别也春秋襄公二十九年吳季札觀周樂歌大¶
雅小雅是雅有大小已見於夫子未删之前無可疑然¶
無所謂正變者正變之言不出於夫子而出於序未可¶
信也小雅節南山之刺大雅民勞之刺謂之變雅可也¶
鴻雁庭燎之美宣王崧髙烝民之美宣王亦可謂之變¶
<pb:KR3k0043_WYG_008-57b>¶
乎蓋謂詩之次第皆以後先為序文武成康其詩最在¶
前故二雅首之厲王繼成王之後宣王繼厲王之後幽¶
王繼宣王之後故二雅皆順其序國風亦然則無有正¶
變之説斷斷乎不可易也詩之風雅頌亦然詩之六義¶
未嘗有先後之别¶
　　　豳風辯¶
周召邶鄘衛王鄭洛邑齊豳秦魏唐陳檜曹此夫子未¶
删之前季札觀周樂國風之次第也周召邶鄘衛王鄭¶
<pb:KR3k0043_WYG_008-58a>¶
齊魏唐陳秦檜曹豳此今詩國風之次第十五國風初無¶
増損或謂夫子離衛降王進鄭退齊入魏與秦以一己¶
之私揣摩聖人之意無是理也然聖人必以豳之風置¶
之檜曹之下者何也蓋習亂者必思治傷今者必思古¶
檜終于匪風思周道也曹終于下泉思治也天下後世¶
茍有下泉之思治匪風之思周道則陳淫檜亂之治一¶
變而復見豳風之正聖人序詩所以寓其變於十五國¶
風之末者此也邠風邠雅邠頌聖人以邠詩列于風雅¶
<pb:KR3k0043_WYG_008-58b>¶
之間謂其不純風而可以雅駸駸乎移風而即于雅也¶
所以繫風之末居雅之前者此也或謂七月鴟鴞之詩¶
其言則雅其體則風雖非婦人女子之言實婦人女子¶
之體也故列之風雅頌之間聖人有深意也(齊魯韓三/家之詩皆)¶
(無七月篇或謂邠風七篇自鴟鴞以下六篇皆非邠事/獨七月一篇豈足以當一國之事周禮有邠雅頌豈不)¶
(為有邠詩而今亡之乎故齊魯韓三家之詩皆無七月/篇然則邠詩有亡者不可得而知之也周召王邠之風)¶
(同出于周/而分于西)¶
　　　風雅頌辯¶
<pb:KR3k0043_WYG_008-59a>¶
風雅頌詩之體也賦興比詩之言也六義之序一曰風¶
五曰雅六曰頌其後先次第聖人初無加損也三者之¶
體正如今人作詩有律有古有歌行是也風者出於土¶
風大槩小夫賤𨽻婦人女子之言其意雖逺其言淺近¶
重複故謂之風雅出于朝廷士大夫其言純厚典則其¶
體抑揚頓挫非復小夫賤𨽻婦人女子能道者故曰雅¶
頌者初無諷誦惟以鋪張&ZX-111ce0;德而已其辭嚴其聲有節¶
不敢瑣語䙝言以示有所尊故曰頌唐之平淮夷頌漢¶
<pb:KR3k0043_WYG_008-59b>¶
之聖主得賢臣頌效其體也然所謂風雅頌者不必自¶
關雎以下方謂之風不必自鹿鳴以下方謂之小雅不¶
必自文王以下方謂之大雅不必自清廟以下方謂之¶
頌程氏曰詩之六體隨篇求之有兼備者有偏得其三¶
者風之為言有諷諭之意三百篇之中如文王曰咨咨¶
女殷商之類皆可謂之風雅者正言其事三百篇之中¶
如憂心悄悄愠于羣小覯閔既多受侮不少之類皆可¶
謂之雅頌者稱美之辭如吁嗟麟兮吁嗟乎騶虞之類¶
<pb:KR3k0043_WYG_008-60a>¶
皆可謂之頌故不必泥風雅頌之名以求其義也亦猶¶
賦詩而備比興之義焉¶
　　　頌辯¶
陳休齋云頌者序其事美其形容以告於神眀是其詩¶
專用於郊廟蓋鬼神之事戰國以下失之矣管仲有國¶
頌屈原有橘頌秦人刻石頌功德漢有聖主得賢臣頌¶
唐有磨崖中興頌以鬼神之事加之生人其弊如此余¶
謂此説不然蓋頌者美其君之功德而已何以告神眀¶
<pb:KR3k0043_WYG_008-60b>¶
乎既以敬之為戒成王小毖為求助與夫振鷺臣工閔¶
予小子皆非告神眀而作也不惟天子用之諸侯之臣¶
子祝頌其君者亦得用故僖公亦有頌後世揚雄之頌¶
充國陸機之頌漢功臣韓愈之頌伯夷鄭頌子産之不¶
毁鄉校蓋有是焉禮記載美哉輪焉美哉奐焉君子稱¶
其善頌善禱亦猶是也憑詩序之言而疑後世作頌之¶
過非的論也¶
　　　商魯頌辯¶
<pb:KR3k0043_WYG_008-61a>¶
魯頌是僖公已殁之後序中眀言季孫行父請命于周¶
而史克作頌是頌有四篇皆史克作眀矣閟宫曰新廟¶
奕奕奚斯所作蓋奚斯作新廟耳非作頌也而漢班固¶
(西都賦序其/誤自孟堅始)王延夀等(靈光殿賦云奚斯/頌僖歌其路寢)反謂魯頌是¶
奚斯所作商頌眀言正考父得商頌十二篇於周之太¶
師而太史公曰宋襄修行仁義其大夫正考父美之而¶
作商頌此蓋出於韓詩以商頌出於春秋之世故為此¶
説爾當漢之時詩之序未出宜乎言詩者之牴牾也二¶
<pb:KR3k0043_WYG_008-61b>¶
頌之作當以序為正¶
　　　逸詩辯(詩有笙奏/金奏絲奏)¶
貍首禮記射禮諸侯以貍首為節其下文云曾孫侯氏¶
　四正具舉大夫君子凡以庶士小大莫處御于君所¶
　以燕以射則燕則譽鄭氏以為貍首之詩騶虞貍首¶
　采蘩采蘋古之樂節也日用之間不可缺今貍首亡¶
　逸詩自逸非夫子逸之也觀貍首詩可見矣¶
驪駒前漢王式傳曰客歌驪駒注以為逸詩今大戴禮¶
<pb:KR3k0043_WYG_008-62a>¶
　記客去¶
祈招昭十二年楚靈王好遊畋之樂子革托於祭公謀¶
　父作祈招之詩以正王心其詩曰祈招之愔愔式昭¶
　德音思我王度式如玉式如金形民之力而無醉飽¶
　之心¶
麥秀史記箕子過故殷墟而傷之作麥秀漸漸兮禾黍¶
　油油兮彼狡童兮不與我好兮¶
河水僖二十三年晉文公在秦秦伯享之公賦河水杜¶
<pb:KR3k0043_WYG_008-62b>¶
　注以為逸詩義取河水朝宗于海則春秋之世其詩¶
　猶存今無之矣¶
新宫燕禮升歌鹿鳴下管新宫商份曰管與笙類也皆¶
　有聲而已故新宫詩亦亡昭二十五年宋公子享昭¶
　子賦新宫謂之賦則有辭矣後漢眀帝亦取焉必見¶
　其辭故得以播之歌詠蓋未有有詩而無詞者周禮¶
　祈年龡豳雅於管籥之類必得有辭¶
采薺(咨/)古之人君行以肆夏歩以采薺漢制宗廟樂入¶
<pb:KR3k0043_WYG_008-63a>¶
　廟門奏永至以為行歩之節猶古采薺肆夏也¶
肆夏左傳金奏肆夏之三三謂三章國語云一名樊君¶
　出入奏¶
王夏王出入奏王夏亦金奏¶
三夏國語云樊遏渠謂之三宫蓋擊鐘而奏此三曲惟¶
　金奏故詩亦亡¶
九夏周禮鐘師之職奏九夏¶
王夏王出入奏肆夏尸出入奏亦名樊昭夏牲出入奏¶
<pb:KR3k0043_WYG_008-63b>¶
　一名遏納夏一名渠章夏齊夏族夏祴夏驁夏皆金奏鄭¶
　康成謂九夏皆詩篇名頌之類今亡是以頌不能具¶
　焉¶
　　　諸儒逸詩辯¶
論語云素以為絢兮唐棣之華偏其反而豈不爾思室¶
是逺而舉碩人之詩而素以為絢兮之句不存閱唐棣¶
之詩而偏其反而之語不載則詩之章句逸者多矣如¶
韓詩雨其無極傷我稼穡今亦不見于詩而無正篇無¶
<pb:KR3k0043_WYG_008-64a>¶
其辭齊魯韓詩並無七月篇¶
　　　亡詩六篇¶
魚麗之後亡其三南陔白華華黍也南山有臺南有嘉¶
魚之後亡其三由庚崇丘由儀也六篇之詩同在一處¶
不應中間南有嘉魚南山有臺二詩獨能存也按儀禮¶
鄉飲酒及燕禮笙入于縣中奏南陔白華華黍又曰間¶
歌魚麗笙由庚歌南有嘉魚笙崇丘歌南山有臺笙由¶
儀此六詩皆主於笙奏之商份曰所謂亡其辭者今論¶
<pb:KR3k0043_WYG_008-64b>¶
語亡字皆讀為無字謂此六詩於笙奏之雖有其聲舉¶
無辭句不若魚麗南有嘉魚南山有臺於歌奏之歌人¶
聲也故有辭爾此歌與笙之異也　辯曰古者有堂下¶
堂上之樂歌主人聲堂上樂也笙鏞以間堂下樂也謂¶
之笙鏞乃間歌之聲皆有義而無其辭束晳徽之補亡¶
六詩皮日休補肆夏不知六亡詩乃笙詩肆夏乃金奏¶
初無辭之可傳也¶
　　　樂章圗¶
<pb:KR3k0043_WYG_008-65a>¶
歌詩鄉飲酒燕饗皆用之魚麗(間/)南有嘉魚(間/)南山有¶
　臺(間/)此三詩鄉飲酒燕禮用之歌鹿鳴燕禮升歌鹿¶
　鳴皇皇者華燕饗用之四牡以上六詩皆小雅¶
合樂詩　關雎　葛覃　卷耳　鵲巢　采蘋¶
　以上皆二南合為樂詩夫子所謂人而不為周南召¶
　南者以此¶
射樂即樂節古者諸侯之射也必先行燕禮卿大夫射¶
　必先行鄉飲酒禮騶虞(王/)貍首(侯/)采蘋(大/夫)采蘩(士/)周¶
<pb:KR3k0043_WYG_008-65b>¶
　禮樂師凡射王以騶虞為節諸侯以貍首為節大夫¶
　以采蘋士以采蘩為節今召南詩中有采蘩采蘋騶¶
　虞三詩而貍首獨亡(以上三詩/皆召南)¶
笙詩鄉飲酒燕射用之又云升歌三終笙入三終間歌¶
　三終合樂三終　南陔(笙/)由庚(間笙/)崇丘(間笙/)由儀¶
　(間笙/)皆小雅逸詩為六笙歌¶
管奏管與笙一類皆竹吹之獨燕禮升歌取鹿鳴下管¶
　新宫自春秋至後漢猶存今亡注見逸詩¶
<pb:KR3k0043_WYG_008-66a>¶
金奏肆夏　三夏　王夏　九夏皆金奏即頌詩之類¶
　見逸詩¶
絲奏三百篇中之詩皆可被之絃歌故琴中有鵲巢操¶
　騶虞伐檀操白駒操皆今詩文又古人謂之雅琴頌¶
　琴古之雅頌即今之琴操琴古禁也將以禁人之邪¶
　心故以歌乎詩如文中子歸而援琴鼔蕩蕩之什乃¶
　知聲至隋末猶存¶
房中之樂二南詩用之為房中之樂周有房中樂漢有¶
<pb:KR3k0043_WYG_008-66b>¶
　房中詞樂唐山夫人作髙祖樂用楚聲故房中樂楚¶
　聲也¶
兩君相見之樂文王大眀緜辯曰春秋戰國以来諸侯¶
　卿大夫士賦詩道志者凡詩雅雜取無擇至考其入¶
　樂則自邶鄘至豳無一詩在數或曰周禮篇章吹豳¶
　詩豳雅豳頌則豳疑于入樂矣然聼吹雅頌而無豳¶
　風非今七月等語此歐陽文忠公疑其别有豳詩于¶
　今不存也¶
<pb:KR3k0043_WYG_008-67a>¶
　　　刪詩辯¶
司馬遷云古者詩三千餘篇夫子取其可施於禮義者¶
三百篇孔潁逹曰按書𫝊所引之詩見在者多亡逸者¶
少則夫子所錄不容十分去九夫詩上自商頌祀成湯¶
下至株林刺陳靈公上下千餘年而詩纔三百五篇有¶
更十君而取一篇者皆商周人所作夫子併得之於魯¶
太師編而錄之非有意於刪也夫翹翹車乘招我以弓¶
豈不欲往畏我友朋如斯等語亦不俚也胡為而刪之¶
<pb:KR3k0043_WYG_008-67b>¶
乎墻有茨桑中等語至俚又胡為而不刪之乎則知刪¶
詩之説與春秋始隱終獲麟之事皆漢儒倡之也大抵¶
得其鄉聲則存不得其聲則不存也周之列國如滕薛¶
如許蔡如邾莒等國夫豈無詩但魯人不識其音則不¶
得其詳季札聘魯魯人以雅頌之外所得十五國風盡¶
歌之及觀今三百篇於季札所觀與魯人所存無加損¶
也若夫夫子有意刪詩則當環轍之時必大捜而備索¶
之奚止十五國乎然聖人不欲强備者何也葢以天¶
<pb:KR3k0043_WYG_008-68a>¶
下情性美刺諷詠亦不過是也刪之之説非夫子本意¶
漢儒孔安國倡之文中子極筆載之善乎邵康節詩曰¶
自從删後更無詩康節之詩非謂夫子果删詩也蓋謂¶
天下情性不出乎此求之三百篇之中足矣不必外有¶
所求也¶
　　　詩序辯(序作於/衛宏)¶
漢興四家之詩毛詩未有序惟韓詩以序傳於世齊詩¶
無序魯詩之序有無未可知詩之序大槩與今序異韓¶
<pb:KR3k0043_WYG_008-68b>¶
詩得序而益眀漢儒多宗之如司馬遷揚雄范曄之徒¶
皆以二南作于周衰之時此韓學也毛詩至衛宏為之¶
序鄭𤣥為之注而毛氏之學盛行又非韓所敢望也或¶
者謂大序(即關/雎序)作于子夏(王肅鄭𤣥/蕭統皆云)小序作于毛公此¶
説非也序有鄭註而無鄭箋其不作於子夏明矣毛公¶
於詩苐為之傳其不作序又眀矣又謂大序作于聖人¶
小序作於衛宏謂小序作于衛宏是也謂大序作于聖¶
人非也命篇大序蓋出於當時採詩太史之所題而題¶
<pb:KR3k0043_WYG_008-69a>¶
下之序則衛宏從謝曼卿受師説而為之也按後漢書¶
儒林傳云衛宏字敬仲從謝曼卿學毛詩因作毛詩序¶
善得風雅之㫖于今傳于世蓋嘗謂詩之大序非一世¶
一人之所能為採詩之官本其得于何地審其出於何¶
人究其主於何事且有實狀然後致之太師上之國史¶
是以取發端之二字以命題故謂大序是當時採詩太¶
史之所題詩之小序序所作為之意其辭顯者其序簡¶
其辭隠者其序備其善惡之微者序必眀著其迹而不¶
<pb:KR3k0043_WYG_008-69b>¶
可以言殚者則亦闕其目而已故謂小序是宏誦師説¶
而為之或者又曰序之之辭委曲眀白非宏所能為曰¶
使宏鑿空為之雖孔子亦不能使宏誦師説為之則雖¶
宏有餘矣意者毛氏之詩歴代講師之説至宏而悉加¶
詮次焉今觀宏之序有專取諸書之文至數句者有雜¶
取諸家之説而辭不堅决者有委曲宛轉附經以成其¶
義者情動于中而形于言言之不足故嗟歎之其文全¶
出於樂記成王未知周公之志公乃為詩以遺王其文¶
<pb:KR3k0043_WYG_008-70a>¶
全出於金縢自微子至于戴公其間禮樂廢壊其文全¶
出于國語古者長民衣服不貳從容有常以齊其民其¶
文全出于公孫尼子則詩序之作實在於數書既傳之¶
後眀矣此所謂取諸書之文有至數句者此也關雎之¶
序既曰風之始也所以風天下而正夫婦也意亦足矣¶
又曰風風也風以動之上以風化下下以風刺上又曰¶
一國之事係一人之本謂之風載馳之詩既曰許穆夫¶
人閔其宗國顛覆而作又曰衛懿公為狄所滅緑衣之¶
<pb:KR3k0043_WYG_008-70b>¶
詩既曰繹賓尸矣又曰靈星之尸也此蓋衆説並傳衛¶
氏得其美辭美意并録而不忍棄之此所謂雜諸家之¶
説而辭不堅决者也騶虞之詩先言人倫既正朝廷既¶
治天下純被文王之化而後繼之蒐田以時仁如騶虞¶
則王道成行葦之詩先言國家忠厚仁及草木然後繼¶
之以内睦九族外尊事黄耉養老乞言此所謂委曲宛¶
轉附經以成其義者也宏序作於東漢故漢世文字未¶
有引詩序者惟黄初四年有曹共公遠君子近小人之¶
<pb:KR3k0043_WYG_008-71a>¶
語蓋魏後於漢而宏之序至是而始行也使其果知詩¶
序出于衛宏則風雅正變之説二南分繫之説羔羊蟋¶
蟀之説或鬱而不暢或巧而不合如蕩以蕩蕩上帝發¶
語而曰天下蕩蕩無綱紀文章召旻以旻天疾威發語¶
而曰閔天下無如召公之為臣雨無正乃大夫刺幽王¶
也而曰衆多如雨非所以為正也牽合為文而取譏於¶
世此不可不辯也¶
　　　詩箋辯¶
<pb:KR3k0043_WYG_008-71b>¶
張華博物志曰聖人制作謂之經賢者著述謂之傳(孔/毛)¶
(左/氏)鄭氏註毛詩而曰箋不解此意孔頴逹云箋表也識¶
也鄭氏以毛詩悉備遵暢厥㫖所以表眀毛意紀識其¶
事故特稱箋餘注無所遵奉故謂之注歐陽永叔深排¶
鄭學以為多喜改字永叔未深考耳漢時四詩並存文¶
字各有不同雖三家不如毛詩之宻然不可謂無所長¶
也鄭氏箋詩傳意有不同者以己説易之經文有不安¶
者以三家易之證之他書則可知矣吉蠲為饎鄭氏以¶
<pb:KR3k0043_WYG_008-72a>¶
蠲為圭吉圭為饎則韓詩之言也素衣朱襮鄭氏以襮¶
為綃素衣朱綃則齊詩之言也其耕澤澤鄭氏以澤為¶
釋其耕釋釋亦爾雅之言也舟人之子鄭氏以舟當作¶
周周人之子則朱育集字之言也艷妻扇方處鄭氏以¶
艷為閻閻妻扇方處則漢杜欽傳之言也當鄭氏箋詩¶
三家俱存故鄭氏雖解釋經文不眀言改字之由亦以¶
學者既習詩則三家之詩不容不知也後世三家既亡¶
學者惟見其改字而不見詩學之所由異此鄭氏之所¶
<pb:KR3k0043_WYG_008-72b>¶
以獲譏也則鄭於經不謂之注而謂之箋箋之為言魏¶
晉間所以致辭于皇太子諸王者也鄭嘗以君師之禮¶
待毛公而不擅改聖人之經眀矣觀其注禮記玉藻雜¶
記顛倒不倫之處鄭雖理之使條貫亦不敢易其先後¶
姑於注下發眀而已則其改字不出臆見愈可信矣古¶
詩云讀書不到康成處不敢髙聲論聖賢吾于鄭氏詩¶
箋見之矣¶
　　　讀詩法¶
<pb:KR3k0043_WYG_008-73a>¶
詩三百篇皆可歌可誦可舞可弦太師世傳其業以教¶
國子自成童至既冠皆往習焉誦之則習其文歌之則¶
識其聲舞之則見其容弦之則寓其意春秋以下列國¶
君臣朝聘燕享賦詩見志微寓相諷鮮有不能答者以¶
詩之學素眀也後之弦歌與舞者皆廢直誦其文而已¶
且不能言其義故論者多失詩之意夫文章之體有二¶
有史傳之文有歌咏之文史傳之文以實録為主秋毫¶
之善不私假人歌咏之文揚其善而隠其惡大其美而¶
<pb:KR3k0043_WYG_008-73b>¶
張其功後世欲求歌咏之文太過直以史視之則非矣¶
孝經十八章其及于詩者十中庸孟子所以善言詩者¶
以其無漢儒之説亂之也蓋嘗論之善觀詩者當推詩¶
外之意如孔子子思善論詩者當逹詩中之理如子貢¶
子夏善學詩者當取一二言為立身之本如南容子路¶
善引詩者不必分别所作之人所採之詩如諸經所舉¶
之詩可也綿蠻黄鳥止于丘隅(綿蠻/)不過喻小臣之擇¶
卿大夫有仁者依之夫子推而至於為人君止於仁與¶
<pb:KR3k0043_WYG_008-74a>¶
國人交止於信鳶飛戾天魚躍于淵(旱麓/)不過喻惡人¶
逺去而民之喜得其所子思推之上察乎天下察乎地¶
觀詩如此尚何疑乎如切如磋如琢如磨(淇澳/)而子貢¶
能逹之於貧富之間巧笑倩兮美目盼兮(碩人/)而子夏¶
能悟于禮後之説論詩若此尚何疑乎南容三復不過¶
白圭(抑/)子路終身所誦不過不忮不求(雄雉/)學詩至此¶
奚以多為維岳降神生甫及申(崧髙/)宣王詩也夫子以¶
為文武之德夙夜匪懈以事一人仲山甫詩也左氏以¶
<pb:KR3k0043_WYG_008-74b>¶
為孟眀之功小宛幽之詩也祭父以為文王戎狄是膺¶
荆舒是懲僖公詩也孟子以為周公矢其文德洽此四¶
國(江漢/)記禮者以為太王之事眀眀天子令聞不已(江/)¶
(漢/)記禮者以為三代之君引詩若此奚必分别所作之¶
人所採之詩乎逹是詩然後可以言詩也不然周餘黎¶
民靡有孑遺信其為孑遺矣崧髙維嶽峻極于天信其¶
為極矣必欲以實迹驗之則不可以言詩善乎孟子之¶
言詩可謂長于詩矣詩曰民之秉彛好是懿德孟子從¶
<pb:KR3k0043_WYG_008-75a>¶
而釋之曰民之秉彛也故好是懿德而已未嘗費辭而¶
理自眀故横渠有詩曰置心平易始知詩楊中立見之¶
曰知此詩者可以讀三百篇矣信哉言乎¶
　　　詩有美刺¶
詩有美刺美詩作于文武成康之世歌詠太平而不顯¶
作者之名而况刺詩當王室衰微諸侯横恣譏訶醜亂¶
之跡暴揚帷幄之私則其隠晦姓名宜愈甚矣是以作¶
詩者不眀著其人亦不直指其事惟節南山刺幽王也¶
<pb:KR3k0043_WYG_008-75b>¶
則曰家父作誦以究王凶巷伯寺人傷讒而作也則曰¶
寺人孟子作為此詩祈父詩曰祈父予王之爪牙烝民¶
詩曰吉甫作誦穆如清風如此則眀著其所作之人其¶
他諸詩有美刺者不可以言語求必將觀其意可矣故¶
其譏刺是人也不言其所為之惡而言其爵位之尊服¶
飾之美而民疾之以見其不堪也君子偕老副笄六珈¶
赫赫師尹民具爾瞻是也其頌美是人也不言其所為¶
之善而言其冠佩之華容貌之盛而民安之以見其無¶
<pb:KR3k0043_WYG_008-76a>¶
媿也緇衣之宜兮敝予又改為兮服其命服朱芾斯皇¶
是也後世惟孟子言齊王鼓樂田獵深識此意觀其言¶
曰百姓聞王鐘鼓管籥之音車馬羽毛之美其譏之則¶
曰舉疾首蹙額而相告曰吾王之好鼔樂田獵夫何使¶
我至於此極也其美之則曰舉欣欣然有喜色而相告¶
曰吾王庶幾無疾病歟何以能鼓樂田獵也正得此意¶
孟子長于詩故其言自與詩合¶
　　　毛鄭之失¶
<pb:KR3k0043_WYG_008-76b>¶
何彼穠矣之詩平玉以後之詩也注以為武王之詩而¶
謂平王為平正之王齊侯為齊一之侯按春秋莊公元¶
年書王姬歸于齊乃桓王女平王孫下嫁於齊襄公故¶
詩曰齊侯之子平王之孫斷無疑周頌作于康王成王¶
之世故稱成王康王今毛鄭以頌皆成王時作不應得¶
稱成王康王故此昊天有成命云成王不敢康為成此¶
王功不自安逸執競之不顯成康謂成大功而安之噫¶
嘻之成王謂成是王事惟以召南為文武之詩故不得¶
<pb:KR3k0043_WYG_008-77a>¶
不以平王為平正之王惟以周頌為成王時作故不得¶
不以成王為成此王功也殊不知詩中此類甚多召南¶
中有康王以後之詩有平王以後之詩不特文武時也¶
甘棠行露之美召公既殁之後在康王世也何彼穠矣¶
作於平王以後亦猶是也不必謂武王詩大雅中大眀¶
之維此文王思齊之文王之母皇矣之比于文王靈臺¶
之王在靈沼緜之文王蹶厥生皆後世詩人追詠之辭¶
何嘗作于文王之世周頌之美成王亦猶是也不必謂¶
<pb:KR3k0043_WYG_008-77b>¶
成王時作毛鄭解經不能無失孰有大於此者故特舉¶
一二言之¶
　　　詩亡然後春秋作¶
胡文定公曰邶鄘以下多春秋詩而謂詩亡然後春秋¶
作何也黍離降而為國風天子無復有雅而王者之詩¶
亡矣春秋始隠公適當詩亡之後謂詩亡者雅詩亡也¶
予謂不然春秋作於獲麟之時乃哀公十四年矣詩亡¶
於陳靈公乃孔子未生之前故曰詩亡然後春秋作謂¶
<pb:KR3k0043_WYG_008-78a>¶
美刺之詩亡而褒貶之書作矣非有定義也¶
　　　秦以詩廢而亡¶
陳君舉曰春秋之衰以禮廢秦之亡以詩廢嘗觀之詩¶
刑政之苛賦役之重天子諸侯朝廷之嚴而后妃夫婦¶
衽席之秘聖人為詩而使天下匹夫匹婦之微皆得以¶
言其上宜若啓天下輕君之心然亟諫而不悟顯戮而¶
不戾相與携持去之而不忍是故湯武之興其民急而¶
不敢去周之衰其民哀而不敢離蓋其抑鬱之氣舒而¶
<pb:KR3k0043_WYG_008-78b>¶
無聊之意不蓄也嗚呼詩不敢作天下怨極矣卒不能¶
勝共起而亡秦秦亡而後快於是始有匹夫匹婦存亡¶
天下之權嗚呼春秋之衰以禮廢秦之亡以詩廢吾固¶
知公卿大夫之禍速而小民之禍遲而大而詩者正所¶
以維持君臣之道其功用深矣¶
　　　序草木類兼論詩聲　　　　鄭　樵¶
學者皆操窮理盡性之説而以虚無為宗至於實學則¶
置而不問當仲尼之時已有此患故曰小子何莫學夫¶
<pb:KR3k0043_WYG_008-79a>¶
詩詩可以興可以觀可以羣可以怨邇之事父逺之事¶
君多識於鳥獸草木之名其曰小子者無所識之辭也¶
其曰何莫者苦口之辭也故又曰人而不為周南召南¶
其猶正墻面而立此苦口之甚也一部論語言他書不¶
過一再惟詩則言之又言凡十二度言焉門弟子有能¶
學詩者則深嘉之子貢子夏在孔門未為髙弟至于論¶
詩則與之至子夏又發起予之歎者深嘉之也夫樂之¶
本在詩詩之本在聲竊觀仲尼初亦不逹聲至哀公十¶
<pb:KR3k0043_WYG_008-79b>¶
一年自衛反魯質正于太師氏而後知之故曰吾自衛¶
反魯然後樂正雅頌各得其所此言詩為樂之本而雅¶
頌為聲之宗也其曰師摯之始關雎之亂洋洋乎盈耳¶
哉此言其聲之盛也又曰關雎樂而不淫哀而不傷此¶
言其聲之和也人之情聞歌則感樂者聞歌則感而為¶
淫哀者聞歌則感而為傷惟關雎之聲和而平樂者聞¶
之而樂其樂不至于淫哀者聞之而哀其哀不至于傷¶
此關雎所以為美也縁漢人立學官講詩專以義理相¶
<pb:KR3k0043_WYG_008-80a>¶
傳是致衛宏序詩以樂為樂得淑女之樂淫為不淫其¶
色之淫哀為哀窈窕之哀傷為無傷善之傷如此説關¶
雎則洋洋盈耳之㫖安在乎臣之序詩於風雅頌曰風¶
土之音曰風朝廷之音曰雅宗廟之音曰頌而不曰風¶
風者教也雅者正也言王政之所由廢興也頌者美盛¶
德之形容也於二南則曰周為河洛召為岐雍河洛之¶
南瀕江岐雍之南瀕漢江漢之間二南之地詩之所起¶
在於此屈宋以来騷人墨客多生江漢故仲尼以二南¶
<pb:KR3k0043_WYG_008-80b>¶
之地為作詩之始而不曰南言化自北而南於王黍離¶
豳七月則曰王為王城東周之地豳為豳豐西周之地¶
七月者西周之風黍離者東周之風而不曰黍離降國¶
風臣之序詩專為聲歌欲以眀仲尼之正樂臣之釋詩¶
深究鳥獸草木之名欲以眀仲尼教小子之意然兩漢¶
之言詩者惟儒生論義不論聲而聲歌之妙猶傳于瞽¶
史經董卓赤眉之亂禮樂淪亡殆盡魏人得漢雅樂郎¶
僅能歌文王鹿鳴騶虞伐檀四篇而已太和之末又亡¶
<pb:KR3k0043_WYG_008-81a>¶
其三惟有鹿鳴至晉又亡自鹿鳴亡後聲詩之道絶矣¶
夫詩之本在聲而聲之本在興鳥獸草木乃發興之本¶
漢儒之言詩者既不論聲又不知興故鳥獸草木之學¶
廢矣若曰關關雎鳩在河之洲不識雎鳩則安知河洲¶
之趣與關關之聲乎凡鴈鶩之類其喙褊者則其聲關¶
關鷄雉之類其喙鋭者則其聲鷕鷕此天籟也雎鳩之¶
喙似鳬鴈故其聲如是又得水邊之趣也小雅曰呦呦¶
鹿鳴食野之苹不識鹿則安知食苹之趣與呦呦之聲¶
<pb:KR3k0043_WYG_008-81b>¶
乎凡牛羊之屬有角無齒者則其聲呦呦駝馬之屬有¶
齒無角者則其聲蕭蕭此亦天籟也鹿之喙似牛羊故¶
其聲如是又得蔞蒿之趣也使不識鳥獸之情狀則安¶
知詩人關關呦呦之興乎若曰有敦𤓰苦蒸在栗薪者¶
謂𤓰苦引蔓於籬落間而有敦然之繫焉若曰桑之未¶
落其葉沃若者謂桑葉最茂雖未落之時而有沃若之¶
澤使不識草木之精神則安知詩人敦然沃若之興乎¶
陸璣者江左之騷人也深為此患為毛詩作鳥獸草木¶
<pb:KR3k0043_WYG_008-82a>¶
蟲魚疏然璣本無此學但加採訪其所傳者多是支離¶
自陸璣之後未有以此眀詩者惟爾雅一種為名物之¶
宗然孫炎郭璞所得既希張揖孫憲所記徒廣大抵儒¶
生家多不識田野之物農圃人又不知詩書之㫖二者¶
無由參合遂使鳥獸草木之學不傳惟本草一家人命¶
所係凡學之者務在識真不比他書只求說也神農本¶
經有三百六十以應周天之數陶𢎞景隐者也得此一¶
家之學故益以三百六十以應周天之數而兩之臣少¶
<pb:KR3k0043_WYG_008-82b>¶
好讀書無渉世意又好泉石有慕𢎞景心結茅夾漈山¶
中與田夫野老往来與夜鶴曉猿雜處不問飛濳動植¶
皆欲究其情性於是取陶隠居之書復益以三百六十¶
以應周天之數而三之已得鳥獸草木之真然後傳詩¶
已得詩人之興然後釋爾雅今作昆蟲草木畧為之㑹¶
同庶幾衰晚少備遺㤀豈敢論實學也夫物之難眀者¶
為其名之難眀也名之難眀者謂五方之名既已不同¶
而古今之言亦自差别是以此書尤詳其名焉¶
<pb:KR3k0043_WYG_008-83a>¶
　¶
　¶
　¶
　¶
　¶
　¶
　¶
　¶
<pb:KR3k0043_WYG_008-83b>¶
　¶
　¶
　¶
　¶
　¶
　¶
　¶
　稗編卷八¶
