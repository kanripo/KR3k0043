# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.767015
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九
<pb:KR3k0043_WYG_009-1a>¶
欽定四庫全書¶
　稗編卷九　　　　　　　明　唐順之　撰¶
　　詩二¶
　　　詩議　　　　　　　　　程大昌¶
三代以下儒者孰不談經而獨尊信漢說者意其近古¶
或有所本也若夫古語之可以證經者逺在六經未作¶
之前而經文之在古簡者親預聖人援證之數則其審¶
的可據豈不愈於或有師承者哉而世人苟循習𫝊之¶
<pb:KR3k0043_WYG_009-1b>¶
舊無能以其所當據而格其所不當據是敢於違古背¶
聖人而不敢於是正漢儒也嗚呼此詩議之所為作也¶
　　　一(古有二南而/無國風之名)¶
詩有南雅頌無國風其曰國風者非古也夫子嘗曰雅¶
頌各得其所又曰人而不為周南召南未嘗有言國風¶
者予於是疑此時無國風一名然猶恐夫子偶不及之¶
未敢遽自主執也左氏記季札觀樂歴叙周南召南小¶
雅大雅頌凡其名稱與今無異至列叙諸國自邶至豳¶
<pb:KR3k0043_WYG_009-2a>¶
其類凡十有三率皆單紀國土無今國風品目也當季¶
札觀樂時未有夫子而詩名有無與今論語所舉悉同¶
吾是以知古固如此非夫子偶於國風有遺也盖南雅¶
頌樂名也若今樂曲之在某宫者也南有周召頌有周¶
魯商本其所從得而還以繫其國土也二雅獨無所繫¶
以其純當周世無用標别也均之為雅音類既同又自¶
别為大小則聲度必有豐殺㢘肉亦如十二律然既有¶
大吕又有小吕也若夫邶&ZX-111762;衛王鄭齊魏唐秦陳檜曹¶
<pb:KR3k0043_WYG_009-2b>¶
豳此十三國者詩皆可采而聲不入樂則直以徒詩著¶
之本土故季札所見與夫周工所歌單舉國名更無附¶
語知本無國風也¶
　　　二(南雅頌為樂詩/諸國為徒詩)¶
春秋戰國以来諸侯卿大夫士賦詩道志者凡詩雜取¶
無擇至考其入樂則自邶至豳無一詩在數享之用鹿¶
鳴鄉飲酒之笙由庚鵲巢射之奏騶虞采蘋諸如此類¶
未有或出南雅之外者然後知南雅頌之為樂詩而諸¶
<pb:KR3k0043_WYG_009-3a>¶
國之為徒詩也鼓鐘之詩曰以雅以南以籥不僣季札¶
觀樂有舞象箾南籥者詳而推之南籥二南之籥也箾¶
雅也象舞頌之維清也其在當時親見古樂者凡舉雅¶
頌率㕘以南其後文王世子又有所謂胥鼔南者則南¶
之為樂古矣詩更秦火簡編殘闕學者不能自求之古¶
但從世𫝊訓故第第相受於是剏命古来所無者以為¶
國風㕘匹雅頌而文王南樂遂包統於國風部彚之内¶
雖有卓見亦莫敢出衆擬議也杜預之釋左氏亦知南¶
<pb:KR3k0043_WYG_009-3b>¶
籥當為文樂矣不勝習𫝊之久無敢正指以為二南也¶
劉炫之釋鼔鐘雖疑雅南之南當為二南亦不敢自信¶
惟能微出疑見而曰南如周南之南而已夫諸儒既不¶
敢主二南以為南而詩及左氏雖皆明載南樂絶不知¶
其節奏為何音何類其賛頌為何世何主惟鉤命决之¶
書叙載四夷之樂適有名南者鄭氏因遂采取以傅足¶
其數孔頴達輩率皆因襲其說凡六經之文有及於南¶
者皆指南夷南樂以應塞古制甚無理也且夫周備古¶
<pb:KR3k0043_WYG_009-4a>¶
樂如韶夏濩武各取一代極盛者用之何有文王象舞¶
而獨采夷樂以配此其謬誤不待辯而白也假設其時¶
欲以廣取為備乃四夷之樂獨取其一何名為備反覆¶
討究凡諸儒之所謂南者揆之人情則無理質之古典¶
則無據至於箾之舞象籥之奏南凡季札之所親見者¶
明言其為文王之詩茍是南也而非二南之南則六經¶
夫子凡其謂南者果何所指邪此予所以敢違諸儒之¶
說而斷以為樂也¶
<pb:KR3k0043_WYG_009-4b>¶
　　　三(南雅頌之/為樂無疑)¶
周之燕祭自雲韶等類兼采異代以外其當代之樂惟¶
南雅頌三者隨事配用諸序序所作為具言其以大抵¶
皆入律可奏也清廟之詩凡三十一其不指言祭祀者¶
八而皆作之於廟也至於商十二詩其存者五皆配聲¶
以祀知非徒詩也魯之頌雖不皆於祀乎用之而其始¶
作也固已得請為頌矣其節奏必皆依頌成聲故得齒¶
於商周而無嫌也語曰夫子自衛反魯然後樂正雅頌¶
<pb:KR3k0043_WYG_009-5a>¶
各得其所夫雅頌得所於樂正之後非樂而何子謂伯¶
魚曰女為周南召南矣乎為之為言有作之義既曰作¶
則翕純皦繹有器有聲非但歌詠而已夫在樂為作樂¶
在南為鼓南質之論語則如三年不為樂之為吾以是¶
合而言之知二南二雅三頌之為樂無疑也¶
　　　四(四始/品目)¶
南雅頌以所配之樂名邶至豳以所從得之地名史官¶
本其實聖人因其故未甞少加損也夫子自衛反魯然¶
<pb:KR3k0043_WYG_009-5b>¶
後樂正雅頌各得其所其曰得所者復其故列云爾既¶
曰復其故列則非夫子創為此名也季札觀魯在襄之¶
二十九年夫子反魯在哀之十一年却而數之六經之¶
作上距季札無慮六十餘年詩之布於南於雅於頌於¶
諸國前乎夫子其有定目也久矣則不待夫子既出而¶
創以名之也學者求聖人太深曰六經以軌萬世其各¶
命之名必也有美有惡或抑或揚不徒然也重以先儒¶
贅添國風一名㕘錯其間四詩之目萬世不敢輕議又¶
<pb:KR3k0043_WYG_009-6a>¶
從而例其義曰一國之事繫一人之本謂之風言天下¶
之事形四方之風謂之雅雅者正也言王政之所由廢¶
興也政有小大故有小雅焉有大雅焉頌者美盛徳之¶
形容以其成功告於神明也四者立而大小髙下之辨¶
起從其辯而推之有不勝其駁者矣頌愈於雅康宣其¶
減魯僖乎雅加於風則二南其不若幽厲矣先儒亦自¶
覺其非又從而支離其說曰風有變風雅有變雅不皆¶
美也夫同名風雅中分正變是明以璵璠命之而曰其¶
<pb:KR3k0043_WYG_009-6b>¶
中實雜碔砆不知何以名為也且其釋雅曰雅者正也¶
則雅宜無不正矣已而覺其詩有文武焉有幽厲焉則¶
又自正而變為政自政而變為大小廢興其自相矛盾¶
類如此又有大不然者東周之王位號以世雖齊威晉¶
文其力足以無上而頫首歸尊稱之曰王不敢少變信¶
如先儒所𫝊實有國風而風又非王者總統列國之稱¶
則夫子間黍離於衛鄭其遂以天王之尊下伍列國矣¶
累百世儒者至此不敢極辯盖皆心知其不然而無說¶
<pb:KR3k0043_WYG_009-7a>¶
以為歸宿故寧置之不談而已此皆始於信四詩而分¶
美惡故雖甚善傅㑹者愈鑿而愈不通也且詩書同經¶
夫子刪定詩有南雅頌猶書之有典謨訓誥誓命也誥¶
之與命謨之與訓體同名異世未有以優劣言者其意¶
若曰是特其名云爾若其善惡得失自有本實不待辭¶
費故也是故秦穆之誓上同湯武文侯之命㕘配傅說¶
世無議者正惟不眩於名耳而至於詩之品目獨譊譊¶
焉是非謂之不知類也乎¶
<pb:KR3k0043_WYG_009-7b>¶
　　　五(國風之名/出於左荀)¶
國風之名漢人盛言之而挈著篇首則自毛氏始戴記¶
遷史凡援說國風或引為自己所見或託以夫子所言¶
盖皆沿並前𫝊不足多辯載嘗究求其元則左氏荀况¶
氏既云爾矣曰風有采蘩采蘋曰風之所以為風者取¶
是以文之也是時去孔子不逺已有若言矣左氏之非¶
邱明前軰多疑之其最不掩者有曰虞不臘矣世未更¶
秦未有臘名是不獨不與夫子同時亦恐世數相去差¶
<pb:KR3k0043_WYG_009-8a>¶
逺矣又况其託說於君子曰者乃明出左氏臆見故如¶
指采蘩采蘋為風援引頌文而冠商魯其上皆春秋以¶
後語非如季札所列是其魯府古藏本真也豈可槩狥¶
世傳疑其授諸夫子也哉荀况之出雖附近夫子其源¶
流乃出子弓子弓者古云仲弓也雍之所得既非參賜¶
之比而况之言又不純師也中庸率性子思親受之其¶
家而成性存存克己復禮皆易論語中夫子筆舌所出¶
也况乃槩曰人性本惡其善者偽也若以善為非性則¶
<pb:KR3k0043_WYG_009-8b>¶
禮也道義也皆非天賦而自外来設使己欲已克本性¶
已成元無此禮本無放失循何而復不蘊道義則本自¶
無有亦何存之得存哉此其學術已明戾夫子不可信¶
據矣猶有可諉曰𫝊授或偏見解不至至唐虞象刑典¶
謨既嘗兩出又皆虞史所書亦帝舜本語而况直曰治¶
古無象刑而有肉刑也夫六經明有其文者况猶忽忘¶
以為無有則訛詩為風其可堅信以為有所𫝊授乎¶
　　　六(證左荀創標/風名之誤)¶
<pb:KR3k0043_WYG_009-9a>¶
漢人贅目國風以㕘雅頌其源流正自况出也何以知¶
其然也漢之詩師莫有出申公之先而其詩𣲖亦無能¶
與魯詩為匹者申公之師則浮丘伯而浮丘伯者親况¶
門人也髙后時浮丘伯嘗逰京師文帝時申生又以精¶
詩為博士劉歆所謂詩始萌牙者也漢詩自毛公以外¶
得立學官者凡三家齊轅固事景帝始為博士獨韓嬰¶
在燕申生在魯最為蚤出然終西都之世魯𣲖之盛如¶
王臧孔安國王式韋賢賢子元成嘗皆以詩顯名為世¶
<pb:KR3k0043_WYG_009-9b>¶
所宗轅韓之學絶不能抗則漢世詩𣲖大抵皆自况出¶
也譬之水然源濁則流濁所受則然何怪乎况說之蔓¶
衍於漢哉左氏之生在况先後則未易亟斷然而創標¶
風名以比雅頌則二子同於一誤也抑嘗深求其故則¶
亦自有盖札之言詩嘗曰其衛風乎又曰泱泱乎大風¶
也哉是語也謂康叔太公之餘風形見於詩者若此其¶
盛云耳左荀之在當時其必尊信乎札言而不究其所¶
以言意札之謂風者與雅頌配對又㑹十三國者徒詩¶
<pb:KR3k0043_WYG_009-10a>¶
而無他名徒國而無附語遂並齊衛二詩槩取風名加¶
配諸國於是乎風與雅頌遂有名稱與之相敵後儒因¶
又加國其上而目曰國風毛氏正采國風之目分寘十¶
三國卷首而作大序者又取司馬遷四始而擴大之遂¶
明列其品曰風雅頌分為四詩是謂四始詩之至也四¶
始立而國風之體上則揜沒二南使其體不得自存又¶
上則包并后稷平王使王業在位下齒侯國其失如此¶
究求所始皆左荀二子誤認季札本意而已此其誤之¶
<pb:KR3k0043_WYG_009-10b>¶
所起而可考者如此然是說也子雖有見而去聖人絶¶
逺乃欲以百世末學回數千載積久尊信之語於儒家¶
俱無疑議之後多見其不知量也已然其敢於自信者¶
季札夫子格言遺訓交相證定非予出臆說焉耳矣¶
　　　七(逸詩有豳雅豳頌而無/豳風以證風不得抗雅)¶
周官之書先夫子有之其籥章所龡逸詩有豳雅豳頌¶
而無豳風則又可以見成周之前無風而有詩雅頌正¶
與季札所見名稱相應也太師比次詩之六義曰風也¶
<pb:KR3k0043_WYG_009-11a>¶
賦也比也興也雅也頌也列以為六盖類而暢之猶曰¶
詩之各有其理者如此而已耳鄭司農於此遂取季札¶
衛風一語以實其說而曰國風者古固已有如大師所¶
掌也是鄭氏亦覺六經夫子無言詩之有風者而特並¶
沿六經以證夫風之有本耳故予得以斷謂左荀之失¶
起於誤認札語也且鄭不知此之六目特釋其義而未¶
嘗以命其名也試言其類吉甫之贈申伯也自叙所著¶
曰其詩孔碩其風肆好是正六義中取風以為之義者¶
<pb:KR3k0043_WYG_009-11b>¶
也然而夫子釐雅頌以正其所而崧髙部彚自屬大雅¶
足以見雅之體可以包風風之義不得抗雅其證甚明¶
也¶
　　　八(論豳詩/非七月)¶
周禮籥章龡豳詩豳雅豳頌則豳疑於入樂矣然予嘗¶
取周官凡嘗及樂者反覆推考以類證類然後知籥章¶
之謂豳詩豳雅豳頌者非今七月等詩也盖自大司樂¶
以下詩之入樂者皆枚數其篇若名如九夏之王夏肆¶
<pb:KR3k0043_WYG_009-12a>¶
夏大射之騶虞貍首是其證也而未嘗有如籥章所龡¶
槩舉詩雅頌三體無分其為何篇何名者也夫既於篇¶
章無所主指固不可億其為詩矣設如所云即詩雅頌¶
自是三類使一類但有一詩豈其不為三詩乎今考諸¶
豳為詩凡七獨七月一篇與迎氣祈祭相入至鴟鴞以¶
下六篇皆明指周公居東時事既與迎氣祈祭絶不相類¶
又無緣可混雅頌以為名鄭氏必欲附㑹乃取七月而¶
三分之曰此風也此雅也此頌也一詩而雜三體吾不¶
<pb:KR3k0043_WYG_009-12b>¶
敢臆斷其然乎不也然獨質諸論語夫子以雅頌得所¶
始為樂正則雅頌混為一詩其得為正乎其既不正豈¶
不為夫子之所刋削也乎且又有不通者用以入樂其¶
全奏乎抑斷章而龡乎使其全奏則一樂所舉凡三奪¶
其倫籥章其失職矣使斷章而取自應别七月而三奏¶
之不應雜三體以為一詩也鄭氏既欲曲取七月以實¶
籥章而籥章所龡詩也雅也頌也是巳鼎立為三細而¶
推之三者之中詩之名既可以該括雅頌而七月一詩¶
<pb:KR3k0043_WYG_009-13a>¶
又惑於諸儒所謂國風中若從籥章之舊而謂之詩則¶
是於四始獨遺國風於是又捨籥章本文而自出已語¶
獨改豳詩以為豳風而曰此詩即籥章氏所龡者也此¶
可以見其遷就無據之甚矣歐陽文忠公疑别有豳詩¶
于今不存所謂理至之言不得不服者吾取以為斷也¶
盖古今事有偶相類者夫子聞韶於齊而齊亦有角招¶
徵招釋者讀招如韶後世因其語而和之曰角招徵招¶
是誠韶之遺音在齊者今去古日逺安知前人此說不¶
<pb:KR3k0043_WYG_009-13b>¶
有傳授亦未敢必謂其非也頼孟子載此詩本語曰畜¶
君何尤又從而辯之曰畜君者好君也然後今世得以¶
知其為景公君臣相說之樂而非舜韶也今鄭氏以籥¶
章所龡之豳詩雅頌適與豳同而遂取是三體於七月¶
一詩則招同於韶且又在齊其亦可指以為虞舜九成¶
者矣天下事正不可如此牽合也¶
　　　九(辯詩序不/出子夏)¶
詩序世傳子夏為之皆漢以後語本無古據學者疑其¶
<pb:KR3k0043_WYG_009-14a>¶
受諸聖人噤不敢議積世既久諸儒之知折衷夫子者¶
亦嘗覺其違異而致其辯矣子因㕘己意而極言之夫¶
子嘗曰關雎樂而不淫哀而不傷是說也夫子非以言¶
詩也或者魯太師摯之徒奏樂及關雎而夫子嘉其音¶
節中度故曰雖樂矣而不及於淫雖哀矣而不至於傷¶
皆從樂奏中言之非以叙列其詩之文義也亦猶賔牟¶
賈語武而曰聲淫及商者謂有司失傳而聲音奪倫耳¶
非謂武王之武實荒放無檢也今序誤認夫子論樂之¶
<pb:KR3k0043_WYG_009-14b>¶
指而謂關雎詩意實具夫樂淫哀傷也遂取其語而折¶
之曰憂在進賢不淫其色哀窈窕思賢才而無傷善之¶
心焉是關雎之義也其與夫子之語既全不相似又考¶
之關雎樂則有之殊無一語可以附著於淫哀傷也夫¶
其本聖言而推之者尚破碎如此其他何可泥名失實¶
而不敢加辯也歟至他序失當與詩語不應則有昭然¶
不可掩者矣蕩之詩以蕩蕩上帝發語召旻之詩以旻¶
天疾威發語盖采詩者摘其首章要語以識篇第本無¶
<pb:KR3k0043_WYG_009-15a>¶
深義今序因其名篇以蕩乃曰天下蕩蕩無綱紀文章¶
則與蕩蕩上帝了無附著於召旻又曰旻閔也閔天下¶
無如召公之臣也不知旻天疾威有閔無臣之意乎凡¶
此皆必不可通者而其他倒易時世舛誤本文者觸類¶
有之又如絲衣之序引髙子曰以綴其下自是援引他¶
師解詁以釋詩意决非古語世儒於其不通者則姑斂¶
黙而闕疑焉大抵疑其傳授或出聖門焉耳然則不能¶
明辯著序者之主名則雖博引曲喻深見古詩底藴學¶
<pb:KR3k0043_WYG_009-15b>¶
者亦無敢主信也矣¶
　　　十(辯小序綴語/出於衛宏)¶
謂序詩為子夏者毛公鄭𤣥蕭統輩也謂子夏有不序¶
詩之道三疑其為漢儒附託者韓愈氏也詩之作託興¶
而不言其所從興美刺雖有指著而不斥其為何人子¶
夏之生去詩亡甚逺安能臆度而補著之歟韓氏所謂¶
知不及者至理也范&ZX-11187d;之傳衛宏曰九江謝曼卿善毛¶
詩宏從受學作毛詩序善得風雅之㫖于今傳于世而¶
<pb:KR3k0043_WYG_009-16a>¶
鄭𤣥作毛詩箋也其敘著傳授明審如此則今傳之序¶
為宏所作何疑哉然以子夏而較衞宏其上距古詩年¶
嵗逺近又大不侔既子夏不得追述而宏何以能之曰¶
曄固明言所序者毛傳耳則詩之古序非宏也古序之¶
與宏序今混并無别然有可考者凡詩發序兩語如關¶
雎后妃之徳也世人之謂小序者古序也兩語以外續¶
而申之所謂大序者宏語也鄭𤣥之釋南陔曰子夏序¶
詩篇義合編遭戰國至秦而南陔六詩亡毛公作傳各¶
<pb:KR3k0043_WYG_009-16b>¶
引其序冠之篇首故詩雖亡而義猶在也𤣥謂序出子¶
夏失其傳矣至謂六詩發序兩語古嘗合編至毛公分¶
冠者𤣥之在漢盖親見也今六序兩語之下明言有義¶
亡辭知其為秦火以後見序而不見詩者所為也毛公¶
於詩苐為之傳不為之序則其申釋先序時義非宏而¶
孰為之也以鄭𤣥親見而證先秦故有之序以六序綴¶
語而例三百五篇序語則古序宏序昭昭然白黒分矣¶
　　　十一(辨序/)¶
<pb:KR3k0043_WYG_009-17a>¶
宏之學出於謝曼卿曼卿之學出於毛公故凡宏序文¶
大抵祖述毛傳以發意指今其書具在可覆視也若使¶
宏序先毛而有則序文之下毛公亦應時有訓釋今惟¶
鄭氏有之而毛無一語故知宏序必出毛後也鄭氏之¶
於毛傳率别立箋語以與之别而釋序則否知純為鄭¶
語不竢表别也又况周自文武以後魯自定哀以前無¶
貴賤朝野率皆有詩詩之或指時事或主時人則不可¶
槩定其决可揆度者必因事乃作不虚發也今其續序¶
<pb:KR3k0043_WYG_009-17b>¶
之指事喻意也凡左傳國語所嘗登載則深切著明歴¶
歴如見茍二書之所不言而古書又無明證則第能和¶
附詩辭順暢其意未有一序而能指言其人其事也此¶
又有以見序之所起非親生作詩之世目擊賦詩之事¶
自可以審定不疑也然則曄謂續序之為宏作真實録¶
矣且夫詩之古序亦非一世一人之所能為也采詩之¶
官本其得於何地審其出於何人究其主於何事具有¶
實狀致之太師上之國史國史於是采案所以綴辭其¶
<pb:KR3k0043_WYG_009-18a>¶
端而藏諸有司是以有發篇兩語而後世得以目為古¶
序也詩之時世上自商周下迄春秋歴年且千百數若¶
使非國史隨事記實則雖夫子之聖亦不得鑿空追為¶
之說也夫子之刪詩也擇其合道者存之其不合者去¶
之刪采既定取國史所記二語者合為一篇而别著之¶
如今書序之未經散裂者史記法言叙篇傳之同在一¶
帙者其體制正相因也經秦而南陔六詩逸詩雖逸而¶
序篇在毛公訓傳既成欲其便於討求遂釐剟諸序各¶
<pb:KR3k0043_WYG_009-18b>¶
寘篇首而後衛宏得綴語以紀其實曰此六詩者有其¶
義而亡其辭也此又其事情次比可得而言者然也¶
　　　十二(據季札序/詩篇次)¶
予論二南國風既與左荀漢儒大戾而世之信四子盖¶
略與夫子等若非即四子之說而有以屈服之則予猶¶
不能自信而能取信於人乎左荀漢儒其理若事既詳¶
辯之矣而予意所鄉欲求典刑來自夫子或如季札觀¶
魯之類辯之而極其明措之而不可易乃有以立今信¶
<pb:KR3k0043_WYG_009-19a>¶
而釋前疑也世逺無古書可考則不免試於毛傳乎求¶
之求之既久忽於析類標卷之間見其名稱略與札同¶
而時有贅出者因從贅出者而刪削之其類例所列乃¶
遂上與札語配合無間因得以確然自信曰季札所見¶
品式其尚未磨而毛公之誤其尚可正也哉盖自周南¶
以及召南邶豳十三國小雅大雅頌皆古詩之名品次¶
第略見札語而亦毛傳散在篇卷者然也毛氏之標篇¶
記卷也於二雅三頌每一更卷特曰某詩之什卷第若¶
<pb:KR3k0043_WYG_009-19b>¶
干而其或雅或頌則别出一簡列寘左方未嘗舉而加¶
諸記卷之首也獨至於周南召南十三國者則皆枚數¶
國名升而繫諸各卷詩名之上如曰周南關雎傳第一¶
邶柏舟傳第三而後别出國風一目布之左簡二體既¶
異而其書類例由此不能自相㕘合且多與札語牴牾¶
矣以毛氏之所自標者而㕘較言之則二南十三國者¶
之比雅頌既皆長添國土於每卷之上矣以札語而較¶
毛傳則二南十三國之左遂又贅添國風一名以已例¶
<pb:KR3k0043_WYG_009-20a>¶
則自為差戾眎札語則有所増溢盖嘗詳而求之則知¶
其所從差而正其所以誤削去國風二字而下周南召¶
南與夫自邶至豳凡十三國名者補寘今毛氏國風部¶
位則二南十三國二雅三頌皆列寘毛詩二字之下而¶
標卷悉用詩名截然一貫無有殊異而三百十有一篇¶
者與季札所見名稱位置色色相合矣其樂名之附國¶
土者則周南召南周頌魯頌商頌同為一類其徒詩之¶
繫國土者則十三國而無樂名又自一類其小大二雅¶
<pb:KR3k0043_WYG_009-20b>¶
不繫國土獨志音調又自一類彼此㕘㑹悉無舛誤此¶
予所以得循毛傳以正毛失而喜古則未泯者此也毛¶
傳篇卷散裂難考今取其本目著之於前而用予所意¶
定者隨著之後茍信予說而即此觀之不待求之毛傳¶
固已昭昭可曉也¶
　　　十三(論毛詩有古序/所以勝於三家)¶
孔子世家古詩三千餘篇及至孔子去其重複取可施於¶
禮義者三百五篇然而今詩之著序者顧三百一十一¶
<pb:KR3k0043_WYG_009-21a>¶
篇何也龔遂謂昌邑王曰大王誦詩三百五篇王式曰¶
臣以三百五篇諫䜟緯之書如樂緯詩緯尚書璿璣鈐¶
其作於漢世者皆以三百五篇為夫子刪采定數故長¶
孫無忌輩推本其說知漢世毛學不行諸家不見詩序¶
不知六詩亡失也然則先漢諸儒不獨不得古傳正說¶
而宗之雖古序亦未之見也夫既無古序以總測篇意¶
則往往雜采他事比類以求歸宿如戰國之人相與賦¶
詩然斷章取義無通槩成說故班固總齊魯韓三家而¶
<pb:KR3k0043_WYG_009-21b>¶
折衷之曰申公之訓燕韓之傳或取春秋雜說咸非其¶
本義也然則古序也者其詩之喉襟也歟毛氏之傳固¶
未能悉勝三家要之有古序以該括章指故訓詁所及¶
㑹一詩以歸一貫且不至於漫然無統河間獻王多識¶
古書於三家之外特好其學至自即其國立博士以教¶
與左氏傳偕行亦為其源流本古故耳然終以不得立¶
於天子學官故竟西都之世不能大顯積世既久如左¶
氏春秋周禮六官儒之好古者悉知本其所自特加尊¶
<pb:KR3k0043_WYG_009-22a>¶
尚而毛傳始得自振東都大儒如謝曼卿衛宏鄭衆賈¶
逵鄭𤣥皆篤鄉傳習至為推廣其教而萬世亦皆師承¶
昔之三家乃遂不能與抗則古序之於毛公其助不小¶
矣班固之傳毛也曰毛公之學自謂出於子夏則亦以¶
古序之来不在秦後故以子夏名之云耳毛亦未必能¶
得的傳而真知其何人也若夫鄭𤣥直指古序以為子¶
夏則實因仍毛語無可疑也子夏之在聖門固嘗因言¶
詩而得褒予矣曰起予者商也則漢世共信古序之所¶
<pb:KR3k0043_WYG_009-22b>¶
由出者必以此然子貢亦嘗因切磋琢磨而有㑹於夫¶
子之意其曰賜也始可與言詩已矣是亦夫子語也而¶
獨以序歸之子夏其亦何所本哉¶
　　　十四(論采詩序詩/因乎其地)¶
古者陳詩以觀民風審樂以知時政詩若樂語言聲音¶
耳而可用以察休戚得失者事情之本真在焉故也如¶
使采詩典樂之官稍有増損則雖季札師曠亦末以用¶
其聦與智矣是故詩之作也其悲歡譏譽諷勸贈荅既¶
<pb:KR3k0043_WYG_009-23a>¶
一一著其本語矣至其所得之地與夫命地之名凡詩¶
人之言既已出此史家寧舍國號以從之無肯少易夫¶
其不失真如此所以足為稽據也及其裒輯既成部居¶
已定聖人因焉定之以南者既不雜雅其名雅者亦不¶
㕘頌其不為南雅頌而為徒詩者亦各以國若地繫之¶
率仍其舊聖人豈容一毫加損哉知此說者其於詩無¶
遺例矣故南一也而有周召以分陜命之也頌一也而¶
有周商魯以時代别之也詩陳於夏而類著於豳周人¶
<pb:KR3k0043_WYG_009-23b>¶
因后稷先公賦詩之地也自七月以後多為周公而作¶
察其言往往刺朝廷之不知豳大夫其實為之也在盤¶
庚時商已為殷且頌又有殷武今其頌乃皆為商唐叔¶
封唐在變父時已為晉矣至春秋時實始有詩今其目¶
乃皆為唐又其甚者三監之地自康叔得國時已統於¶
衛今其詩之在頃襄文武者乃復分而為三曰邶&ZX-111762;衛¶
凡此數者猝而視之若有深意徐而考實證類正從民¶
言之便熟者紀之耳本無他意也後世事有類此者中¶
<pb:KR3k0043_WYG_009-24a>¶
國有事於北狄惟漢人為力故中國已不為漢而北邊¶
猶指中國為漢唐人用事於西故羌人至今尚以中國¶
為唐從其稱謂熟者言之古今人情不甚相逺也王黍¶
離諸篇既徒詩而非樂不可以參之南雅頌故以詩合¶
詩雜寘列國如冀州之在禹貢下同他州不必更加别¶
異知於帝都之體無損也不獨此也木𤓰美齊而列於¶
衛猗嗟刺魯而繫諸齊召穆之民勞衛武賔之初筵不¶
附其國而在二雅推此類具言之若事為之說則不勝¶
<pb:KR3k0043_WYG_009-24b>¶
其說而卒不能歸一也今一言以蔽曰本其所得之地¶
而㕘貫彼此俱無疑礙故知其為通而可據也且夫子¶
嘗自言述而不作六經惟春秋疑於作而夏五郭公亦¶
因故不改乃至於詩特因其舊而去取焉其肯自己立¶
程邪故因其所傳之樂而命之名本其所作之地而奠¶
其列是所謂信以傳信也亦所謂述而不作也¶
　　　十五(論南為/樂名)¶
或曰衛宏之言南也曰化自北而南也今二南之詩有¶
<pb:KR3k0043_WYG_009-25a>¶
江沱漢汝而無齊衛&ZX-111762;晉則其以分地南北為言不無¶
據也曰十五國單出國名而周召獨綴南其下以漢人¶
義類自相㕘較則既不一律矣而謂其時化獨南被未¶
能北及者意其當文王與紂之世也然而紂猶在上文¶
王僅得以身受命而居西為伯召公安得伯爵而稱之¶
况又大統未集周雖有陜陜外未盡為周周雖欲限陜¶
而分治之召公亦於何地而施其督蒞邪又如甘棠之¶
詩正是追詠遺徳疑其尚在召公國燕之後於是時也¶
<pb:KR3k0043_WYG_009-25b>¶
周之徳化既已純被天下無復此疆爾界矣騶虞麟趾¶
盖其推而放諸四海無不凖者豈復限隔何地而曰某¶
方某國甫有某詩則宏之即周召分地而奠南北者非¶
篤論也周公居中王畿在焉故所得多后妃之詩召公¶
在外地皆侯服則諸侯大夫士庶人皆有詩可采亦各¶
隨其分地而紀繫其實宏乃因其及后妃也而指為王¶
者之化因其在侯服也而命為諸侯之風然則王化所¶
被一何狹而不暢邪此皆不知南之為樂故支離無宿¶
<pb:KR3k0043_WYG_009-26a>¶
耳¶
　　　十六(論關雎為/文王詩)¶
或曰古語曰周道闕而關雎作又曰康后晏朝關雎作¶
戒使南而果樂也安得純為文王之樂也曰從作詩者言¶
之固可命以為作從奏樂言之豈不得謂之作乎關雎¶
文王固已有之為夫晏朝者之不能憲祖也遂取故樂¶
奏之以申儆諷其曰作猶始作翕如之作則雖人更百¶
世南更萬奏猶不失為文樂也宏之序魚麗也固嘗枚¶
<pb:KR3k0043_WYG_009-26b>¶
數棠棣列著文武内外之治是為文武之詩矣至其正¶
序棠棣乃曰閔管蔡之失道故作棠棣焉夫文武之時¶
安知管蔡失道而預作一詩以待之邪左氏所說盖曰¶
厲王怨鄭欲引狄以討除之其於䦧牆外禦之義全與¶
文武不類於是召穆公糾合周族歌文王所從燕樂兄¶
弟者以感動王其於常棣言作盖振作之作而非著作¶
之作且又弔二叔而封同姓者明言周公為之而宏之¶
於二義皆迷失其本遂謂閔管蔡而著此詩此其為誤¶
<pb:KR3k0043_WYG_009-27a>¶
豈不重復可笑哉茍疑夫關雎作於康后而非文王之¶
南其以棠棣之作於召穆公者例而言之斯釋然矣¶
　　　十七(論詩樂及/商魯二頌)¶
或曰子以徒詩不為樂則籥章之於豳詩嘗并豳雅豳¶
頌而比竹以龡矣則安得執為徒詩也曰此不可臆度¶
也古来音韻節奏必皆自有律度如從今而讀雅頌等¶
之其為詩章焉孰適而當為雅孰適而當為頌也廼其¶
在古必有的然不可汨亂者所謂雅頌各得其所者是¶
<pb:KR3k0043_WYG_009-27b>¶
也然則列國之詩其必自有徒詩而不堪入樂者不可¶
强以意測也或曰頌有美無刺可以被之管絃矣雅之¶
辭且具譏怨親出其時而可明播無忌歟曰此不可一¶
槩言也若其隠辭寓意雖陳古刺今者詩之樂之皆無¶
害也至其斥言政乖民困不可於朝燕誦言則或時人¶
私自調奏而朝廷不知亦不能絶也朝廷不知而國史¶
得之録以示後以見下情壅於上聞而因為世戒是或¶
自為一理也歟其可悉用常情而度古事哉或曰季札¶
<pb:KR3k0043_WYG_009-28a>¶
所觀之詩其名若次皆與今同而獨無商魯二頌是魯¶
雖有詩而不得其全豈得盡據札語而證定他詩邪曰¶
此其所以古而可信也僖雖有頌未必敢與周頌並藏¶
商頌雖頼周太師以存魯未必遂亟得之後經夫子鳩¶
集刪次乃為今詩則札之觀魯其不見宜也或曰詩序¶
今與經文並置學官如是說行獨奈何曰不相悖也周¶
餘黎民靡有孑遺崧髙維嶽峻極于天周民其果無餘¶
乎崧嶽其果極天乎而聖人存之不廢盖不以其辭妨¶
<pb:KR3k0043_WYG_009-28b>¶
實理也詩而一語不附事實聖人且所不刪則序之發¶
明於詩為不少矣而又可廢乎記禮之書萬世通知漢¶
儒所為今其有理者亦偕古經列寘學官則於詩序乎¶
何議¶
　　　詩辯　　　　　　　　　　王　直¶
聖人垂訓於方來也其見諸言行之間者既周且詳而¶
盡心焉者於六經尤著焉六經非聖人之所作因舊文¶
而刪定者也易因伏羲文王之著而述之大傳所以明¶
<pb:KR3k0043_WYG_009-29a>¶
隂陽變化之理書因典謨訓誥之文而定之所以紀帝¶
王治亂之迹春秋因魯史之舊而修之所以明外伯内¶
王之分詩因列國歌謡風雅之什而刪之所以陳風俗¶
之得失禮所以著上下之宜樂所以導天地之和皆切¶
於日用當於事情而為萬世之凖則也其於取舍用意¶
之際似寛而實嚴若疎而極宻故學者捨六經無以為¶
也奈何秦熖之烈燔滅殆盡至漢嘗尊而用之而莫得¶
其真或傳於老生之所記誦或出於屋壁之所秘藏記¶
<pb:KR3k0043_WYG_009-29b>¶
誦者則失於舛謬秘藏者未免於脫略先儒因其舛謬¶
脫略復從而訂定之務足其數而以己見加之其闕者¶
或偽為以補之或取其已刪者而足之其受禍之源雖¶
同而詩為尤甚夫詩本三千篇聖人刪之十去其九則¶
其存者必合聖人之度皆吟咏情性涵暢道徳者也故¶
聖人之言曰興於詩教其子則曰不學詩無以言與門¶
弟子語曰詩可以興可以觀可以羣可以怨至於平居¶
雅言亦未嘗忘之詩之為用矇瞽之人習而誦之咏之¶
<pb:KR3k0043_WYG_009-30a>¶
閨門被之管絃薦之郊廟享之賔客何所往而非詩邪¶
後世置之博士以謹其𫝊為用固亦大矣則其温厚和¶
平之氣皆能感發人之善心者可知焉今之存者乃以¶
鄭衞淫奔之詩混之以足三百十一篇之數遂謂聖人¶
之所刪至如桑中溱洧之言皆牧竪賤𨽻之所羞道聖¶
人何所取而存邪玩其辭者何所興言之復何加邪學¶
之何益於徳誦之閨門烏使其非禮勿聴邪被之管絃¶
薦之郊廟鬼神饗之賔客意何在邪是未可知也且聖¶
<pb:KR3k0043_WYG_009-30b>¶
人有曰詩三百一言以蔽之曰思無邪然思且無邪見¶
于言者又何盭邪假使聖人實存之則其所刪者又必¶
甚于是邪或曰聖人存之者盖欲後世誦而知恥所以¶
懲創人之逸志亦垂戒之意也是故春秋據事直書臣¶
弑其君子弑其父皆明言之而不隱及其成也皆知畏¶
懼詩之為意豈外是哉嗟乎舉善之是尚惡者固自知¶
其非且春秋者國史也備列國之事必欲見其葬弔㑹¶
盟聘享征伐嫁娶之節闕之則後世無所𫝊無所𫝊則¶
<pb:KR3k0043_WYG_009-31a>¶
後世無所信故備書之而用意之深則在明褒貶於片¶
言之間也然詩既為民間歌謡之什遺其善固不可失¶
其惡又烏害於道乎由是論之則淫奔之詩在聖人之¶
所刪盖必矣且張載子厚嘗論衞人輕浮怠惰故其聲¶
音亦淫靡聞其樂使人有邪僻之心而鄭為尤甚矣夫¶
聖人教人以孝悌忠信恨不挽手提耳以囑之何迺以¶
淫靡之樂而使人起邪僻之心乎故其論為邦亦曰放¶
鄭聲然則揆之於理據之於經考之於聖人之言意雖¶
<pb:KR3k0043_WYG_009-31b>¶
有儀秦之辯吾知其叛於理而失聖人垂訓之意矣¶
　　　論詩序乖亂　　　　　　　章俊卿(後同/)¶
詩序之壊詩無異三傳之壊春秋然三傳之壊春秋而¶
春秋存詩序之壊詩而詩亡三傳好為巧說以壊春秋¶
非不酷也然其三家之學自相彈射後儒又有啖趙之¶
徒能以辨其非故世人頗知三傳之非春秋也是以春¶
秋猶存若乃詩序之作既無學三家者以攻之又無後¶
儒以言之俗學相傳以為出於子夏妄者又直以為聖¶
<pb:KR3k0043_WYG_009-32a>¶
人知求其義又只就序中求之學者自兒童時讀詩即¶
先讀序已入肌骨矣嗚呼詩安得不亡乎春秋之教或¶
不待聖人復生可以行於後詩人之㫖雖吾夫子復出¶
不可與世人辨也然則詩序之為害比之三傳其酷不¶
愈甚乎且如二南之詩謂之周南召南此盖古人採詩¶
於周之南得之則為周南採詩於召之南得之則為召¶
南周召皆周地也地志扶風雍縣東北有周城東南有¶
召城古以周召二公分土而治主東西方諸侯於地得¶
<pb:KR3k0043_WYG_009-32b>¶
其詩故以為名二南之義盖出於此彼序詩者乃以關¶
雎麟趾之化王者之風繫之周公鵲巢騶虞之徳諸侯¶
之風故繫之名公謬妄之甚也既以二南繫之二公則¶
遂以其詩皆為文王之詩見關雎葛覃婦人之詩則遂¶
以他詩亦皆出之婦人文王一人在周南則以為王者¶
在召南則以為諸侯太姒一人在周南則以為后妃在¶
召南則以為夫人豈夫子正名之意乎以二南之詩所¶
言后妃夫人多無義理其間大可怪者如小星之詩云¶
<pb:KR3k0043_WYG_009-33a>¶
夙夜在公肅肅宵征抱衾與裯夫肅肅宵征者逺行不¶
怠也夙夜在公者勤王之事也詩之此語多矣抱衾裯¶
而夜行者皆不憚勞役之意豈非命之不均乎故曰實¶
命不猶此無疑其為使臣勤勞之詩也今其序乃曰夫¶
人無妬忌之行惠及賤妾進御於君知其命有貴賤能¶
盡其心矣不知進御於君何用肅肅宵征夙夜在公為¶
哉又何用抱衾與裯而往乎注云諸妾夜行抱被與床¶
帳進御之次序疏云雖君所有裯亦當抱衾裯而往學¶
<pb:KR3k0043_WYG_009-33b>¶
經不知理乃至於此豈不貽有言者之笑汝墳曰既見¶
君子不我遐棄殷其雷曰振振君子歸哉歸哉皆其室¶
家思見君子之辭而勉之以正勸之以義吾未見其可¶
也既曰召南之國被文王之化兔罝之武夫皆好徳又¶
安得强暴之男侵陵正女而致行露之訟又安得有女¶
懐春而吉士誘之如野有死麕之辭謂文王太姒之化¶
只及婦人不及男子已非也况婦人果皆正潔則亦如¶
漢上之女不可犯安有無感我帨無使尨吠之語序於¶
<pb:KR3k0043_WYG_009-34a>¶
此為說不行乃云被文王之化雖當亂世猶惡無禮委¶
曲諱䕶亦以勞矣予謂不然二南之詩雖大槩美詩而¶
亦有刺詩不惟西周之詩而漢廣之游女不可求國風¶
無以異也何以辯之據何彼穠矣一詩可知矣其曰平¶
王之孫齊侯之子考春秋莊公元年書曰王姬歸于齊¶
此乃桓王女平王孫下嫁於齊襄公非平王孫齊侯子¶
而何說者必欲以為西周之詩於時未有平王齊侯乃¶
以平王為平正之王齊侯為齊一之侯與書寧王同義¶
<pb:KR3k0043_WYG_009-34b>¶
此妄也據詩人明指其人之子孫則必直言之如稱衛¶
莊姜云東宫之妹邢侯之姨頌魯僖公云周公之孫莊¶
公之子又何疑乎且其詩刺詩也以王姬徒以容色之¶
盛而無肅雍之徳何以使人化之故曰何彼穠矣棠棣¶
之華曷不肅雍王姬之車詩人若曰言其容色固如棠¶
棣矣然汝王姬之車何不肅雍乎是譏之也今其序反¶
曰猶執婦道以成肅雍之徳變白為黒於理安乎觀此¶
一篇之義則二南之詩與夫三百五篇壊於詩序暗昧¶
<pb:KR3k0043_WYG_009-35a>¶
磨滅禮義殆盡矣夫子曰人而不為周南召南其猶正¶
牆面而立也歟今人為二南而反面牆可不哀哉或曰¶
何彼穠矣之詩若是東周之詩何不列之於王黍離而¶
列之於此乎曰為詩之時則東周也採詩之地則召南¶
也於召南所得之詩而列於東周此不可也或又曰子¶
辯詩序之非是矣借無詩序後世知詩為何義且其序¶
行之數百年彼豈無據而云曰聖人刪詩不為之序非¶
不能為之也正使學者深惟其義而後可以自得詩人¶
<pb:KR3k0043_WYG_009-35b>¶
之意不若易春秋之微妙學者能深思之不待序而自¶
明亦如春秋不待𫝊亦自得也不幸漢儒之陋一冠之¶
以序詩始無傳焉且彼又烏有據哉不過多據左氏之¶
說爾左氏亦自誣妄不足信以妄傳妄反可信乎其他¶
無可據者又只於詩中求之如見小星之寔命不同則¶
云知其命有貴賤見何彼穠矣云曷不肅雍則云以成¶
肅雍之徳淺陋之見止如此他何所見乎嗚呼齊女文¶
姜嫁于魯鳥獸之行終以弑夫滅國春秋屢書為戒萬¶
<pb:KR3k0043_WYG_009-36a>¶
世彼則刺鄭忽云齊女賢而不娶齊桓公之霸正譏其¶
無救衛之功惟書城楚丘以譏之彼則云齊桓公攘夷¶
狄而封之國人思厚報之若此之類背理亂教為甚世¶
人乃酷信之詩烏得而不亡乎然此無他學者不深於¶
春秋故詩義無自而見詩序無由知其謬也¶
　　　詩序非止於一人¶
以詩序為卜子夏所作者自沈重之言始以詩序為衛¶
敬仲所作者自范曄之言始愚嘗以詩序考之文辭殽¶
<pb:KR3k0043_WYG_009-36b>¶
亂知其非出於一人之手也何者史記作於司馬氏而¶
日者等傳褚先生實補之漢史作於班固而古今人表¶
曹大家實續之然則詩序之作謂専出於一人可乎姑¶
試論之詩有六義一曰風至六曰頌則見於周官太師¶
之所掌情動於中而形於言至亡國之音哀以思其民¶
困則見於戴經之樂記成王未知周公之志公乃為詩¶
以遺王名之曰鴟鴞焉則見於書之金縢古者長民衣¶
服不貳從容有常以齊其民則見於戴記之緇衣文公¶
<pb:KR3k0043_WYG_009-37a>¶
不能使髙克將兵而禦狄于境則見於春秋之左氏傳¶
正考甫得商頌十二篇於周之太師以那為首則見於¶
左氏之國語持辭引援往往雜出於傳記之文而謂一¶
人為之可乎若以沈重之言為子夏所作未必非敬仲¶
若以范曄之言為敬仲所作則未必非子夏然則詩序¶
果作之誰乎昔昌黎議詩有曰子夏不序詩(闕/)然後知¶
詩序非子夏所作實出於漢之諸儒也¶
　　　序詩之次¶
<pb:KR3k0043_WYG_009-37b>¶
周召風之正經固當為首自周而下十有餘國編比先¶
後舊無明說歐陽氏曰周南召南邶鄘衞王鄭齊豳秦¶
魏唐陳曹此孔子未刪之前周太師樂歌之次第也周¶
召邶鄘衛王鄭齊魏唐秦陳檜曹豳此今詩次第也周¶
召邶鄘衛檜鄭齊魏唐秦陳曹豳王此鄭氏詩譜次第¶
也詩正風周南召南王化之本也二南之風變故次之¶
以邶鄘衛衞一國也而三其名志衛首惡滅與國也諸¶
侯相并王跡滅矣雅亡而為一國之風故次之以王王¶
<pb:KR3k0043_WYG_009-38a>¶
制不足以統臨天下而畿内乏諸侯若鄭者亦自為列¶
國故次之以鄭君臣上下之分失而人倫亂故次之以¶
齊天下之風至此則無不變之國魏舜禹之都唐帝堯¶
之國其遺風雖存今亦變矣故次之以魏唐先代之風¶
化既冺天下相胥而夷矣故次之以秦夷狄之化行聖¶
王之流風盡矣陳舜之後風化所厚也聖人之典法所¶
在也而今也風化熄而典法亡矣故次之以陳人情迫¶
於危亡則思治安故思治者亂之極也故次之以檜曹¶
<pb:KR3k0043_WYG_009-38b>¶
亂既極必有治之之道周家之始盖嘗由之矣故次之¶
以豳言變之可正所以識王業之興也王業成而為政¶
於天下故次之以雅雅者王之政也小之先大固有叙¶
也天下之治始於正風以風天下其終也功徳可以告¶
于神明終始之義也故次之以頌頌之有魯盖生於不¶
足也商則頌前代之美不可廢也故附於其後襄公二¶
十九年季札請觀周樂於魯而豳居秦上秦在魏前陳¶
在唐後不能無差盖是時詩未叙於聖人之手哀公十¶
<pb:KR3k0043_WYG_009-39a>¶
一年孔子自衞反魯然後樂正雅頌各得其所上距季¶
札時盖六十有二年(以小雅為周之衰者季札也王通/反其說謂盛而非衰也以豳為樂)¶
(而不淫者季札也王通/反其說謂勤而不怨也)¶
　¶
　¶
　¶
　¶
　¶
<pb:KR3k0043_WYG_009-39b>¶
　¶
　¶
　¶
　¶
　¶
　¶
　¶
　稗編卷九¶
