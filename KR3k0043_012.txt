# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.833139
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷十二
<pb:KR3k0043_WYG_012-1a>¶
欽定四庫全書¶
　稗編卷十二　　　　　　明　唐順之　撰¶
　　春秋二¶
　　　與宋濳溪書　　　　　　　趙　汸¶
初嘗薈萃諸家說合經意者作集傳嵗久未能脫藁日¶
月之說亦未定始悟屬辭比事欠精欠宻竊謂先王制¶
禮後王定律事雖不同然其倫理分義治體法意莫不¶
在乎尊卑上下内外之間緩急輕重大小之際况春秋¶
<pb:KR3k0043_WYG_012-1b>¶
兼該禮法事有常變有經權而學者乃為一切之說以¶
釋之宜其不能通也於是離析部居精别其義類而更¶
以屬辭比事之法細推之則凡滯礙膠結處皆渙然氷¶
釋因之以考日月之法亦昭若發蒙如有神助矣盖屬¶
辭比事之法至是愈見其妙而經之八體始定既又思¶
八體之名雖不可易汸出於一得之愚若非彚别臚分¶
使人一見了然非惟觀者未易深察雖吾書亦未必無¶
矛盾也乃分為八篇而類釋之名曰春秋屬辭嘗謂聖¶
<pb:KR3k0043_WYG_012-2a>¶
人作經雖不可測以今觀之二百四十二年簡䇿如山¶
亦必屬辭比事而後可施筆削所以學春秋者若非屬¶
辭比事亦未必能達筆削之權故其間紀綱義例皆是¶
以此法求之於經的有證據然後取先儒之說以實之¶
殊與臆斷無繩墨者不同此屬辭之所以名也第一篇¶
與末論即是黄先生之意考之經𫝊並不見筆削之跡¶
第二篇筆削之㫖乃本二傳陳氏擇其所當存而補其¶
所未備第三篇至第六篇間有先儒之說而後傳之㫖¶
<pb:KR3k0043_WYG_012-2b>¶
居多或辨其所未然第七篇發機於二傳何氏及西疇¶
崔氏然黄先生日月例亦只守杜氏之說嘗取林少穎¶
論日月二篇置六經補注中亦不甚取後傳不全廢褒¶
貶所取三傳義例今皆不能盡合譬如適國都者其道¶
路行程軌轍一遵指授至於宗廟之美百官之富只合¶
據今日所見言之乃為弗畔爾¶
　　　與梁孟敬論春秋書　　　　劉永之(文衡/)¶
執事之言曰諸如或日或不日稱爵稱人名之字之王¶
<pb:KR3k0043_WYG_012-3a>¶
之稱天以否諸侯之列序以否大夫之登名以否皆因¶
史之舊非聖人之意之所存三𫝊之要諸說之鑿朱氏¶
之駁之為善又曰信公穀之過求褒貶之詳未免蹈先¶
儒之謬此胡康侯之失也凡此所論度越老生宿師萬¶
萬無疑又曰夫子言知我惟春秋罪我惟春秋知之者¶
知其明王者之法也罪之者罪其彰亂逆之迹也夫春¶
秋之為春秋明王法彰亂逆誠聖人之㫖也然謂因魯¶
史之文而筆之傳之其小有乖訛則修之完之使觀者¶
<pb:KR3k0043_WYG_012-3b>¶
有所勸沮而王法由之而明亂逆由之而彰則可也若¶
謂損益乎魯史而明之彰之則弗可也夫聖人者豈盡¶
異於人哉其徳則聖人也其不幸而不得其位則猶夫¶
人之子也時無明王誰知宗予待之者日季孟之間則¶
猶夫人之臣也而所事之君則荒君也其君之卿大夫¶
則僭室也以猶夫人之臣子而位乎荒君僭室之朝而¶
私損益其國之信史而明王法而彰亂逆無乃弗可乎¶
夫今之與古逺矣而其理弗異也設使有一孔子生乎¶
<pb:KR3k0043_WYG_012-4a>¶
今之世立乎今之朝非君之命與其職守而取今之國¶
史而損益焉予奪焉褒譏焉而公示之人其乃不為僇¶
民者鮮矣聖人對陽貨則謹諾之過宋而微服焉居其¶
邦不非其大夫其自稱曰述而不作信而好古夫豈以¶
其聖而傲當世乎盖方是時各國亦莫不有人焉其立¶
辭也亦莫不有法趙穿之弑逆也而書曰趙盾弑其君¶
則晉史之良也崔杼之弑逆也太史死者三人而卒書¶
曰崔杼弑其君則齊史之良也之二國者有二良焉而¶
<pb:KR3k0043_WYG_012-4b>¶
况於魯有周公之遺制以秉禮之臣者乎是故法之謹¶
嚴莫過於魯史其屬辭比事可以為訓莫過於魯史具¶
當世之治亂盛衰可以上接乎詩書之跡莫過於魯史¶
是以聖人有取焉謹録而傳之以寓其傷周之志焉其¶
知者曰是不得已焉其不知者曰是匹夫也而暴其君¶
大夫之惡於天下後世故曰知我者將在是罪我者將¶
在是亦聖人之謙辭云爾夫豈曰改周制寓王法而託¶
二百四十二年南面之權之謂哉僕故曰謂因乎魯史¶
<pb:KR3k0043_WYG_012-5a>¶
而筆之傳之而王法由之而明亂逆由之而彰可也謂¶
損益乎魯史而明之彰之則弗可也言之重辭之複必¶
有大美惡焉此先儒之說也執事取之故曰首止之㑹¶
盟葵丘之㑹盟皆再書焉是美之大而詳其辭也稷之¶
㑹曰成宋亂劉單以王猛居于皇尹氏立子朝而先之¶
以王室亂皆複言焉是惡之大而詳其辭也抑嘗考之¶
盖史䇿之實録而其紀載之體異焉爾其凡有五有據¶
其事之離合而書之者有重其終而録其始者有重其¶
<pb:KR3k0043_WYG_012-5b>¶
始而録其終者有承赴告之辭而書之者有非承赴告¶
之辭聞而知之而書之者此五者其凡也而皆所以紀¶
實也或㑹而盟盟而同日是㑹之與盟合而為一事矣¶
或㑹而盟盟而異日是㑹之與盟離而為二事矣合而¶
一事則同書離而二事則異書固當然也夫首止之與¶
葵丘也皆夏之㑹而秋之盟是離而為二事矣故再書¶
焉此據其事之離合而書之者也踐土之㑹美矣而盟¶
不異書同日也平丘之㑹無美焉而盟則異書異日也¶
<pb:KR3k0043_WYG_012-6a>¶
皆實之紀也非美之大而詳其辭也將書其取鼎也於¶
稷之㑹則始之以成宋亂此重其終而録其始也既書¶
曰宋災伯姬卒也於澶淵之㑹則終之以宋災故此重¶
其始而録其終也㑹未有言其故者於之二者而言之¶
特以明其所重也他如書寔来則先言州公如曹書齊¶
侯伐北燕則遂書暨齊平皆是物也子朝之亂叔鞅至¶
自京師而言之未知其孰是焉故曰王室亂此非承赴¶
告之辭聞而知之而書之者也劉單以王猛居于皇則¶
<pb:KR3k0043_WYG_012-6b>¶
来告矣敬王居翟泉而尹氏立子朝則来告矣此承赴¶
告之辭而書之者也他如程子之傳例有曰將卑師少¶
例書人此承赴告者也不知將帥名氏多寡亦書人此¶
聞而知之者也皆實之紀也非惡之而詳其辭也曰言¶
之重辭之複必有大美惡者焉先儒之過也且夫其名¶
也著乎簡冊其跡也昭乎萬世不必言之重也而皆知¶
夫首止之為美矣不必辭之複也而皆知夫稷之為惡¶
矣故曰因乎魯史而筆之傳之王法由之而明亂逆由¶
<pb:KR3k0043_WYG_012-7a>¶
之而彰也程子曰春秋大義數十炳如日星乃易見也¶
其微辭隱義時措從宜者為難知也夫所謂炳如易見¶
則然矣其曰隱微而難知果何謂哉聖人將昭大辯於¶
萬世顧乃有𨼆微難知之義是未免蹈前儒之說也杜¶
預曰言髙則㫖逺辭約則義微程子韙之則所謂微隱¶
者猶是矣然則易之彖辭將非聖人之制作乎論語之¶
答問將非聖人之言辭乎何彼之平易顯白而此之微¶
𨼆難喻僕之愚不敢以為然也雖然程子之傳有舍乎¶
<pb:KR3k0043_WYG_012-7b>¶
褒貶予奪而立言者則非先儒之所及也若胡康侯之¶
學術正矣其論議辯而嚴矣其失則承乎前儒而甚之¶
者也朱子嘗曰有程子之易又曰可自為一書謂其言¶
理之精而非經之本㫖也若胡氏之春秋其自為一書¶
焉可也夫時有逺近則史有詳略史有詳略則辭有同¶
異此甚易曉也若自文以上日食有不書日者文以下¶
悉書日焉自文以前君行八十書至者十七文以後君¶
行九十書至者六十四是也執事所謂隨時而觀經此¶
<pb:KR3k0043_WYG_012-8a>¶
誠善也而公羊子曰所見異詞所聞異詞所傳聞異詞¶
何休曰所見之世思其君父尤厚故多微詞焉所聞之¶
世思王父少殺故諱亦少殺焉所傳聞之世思髙曽又¶
少殺故弗之諱焉甚乎其陋矣陳傅良曰隱桓莊閔一¶
書法也僖文宣成一書法也昭襄定哀一書法也夫不¶
曰史之有詳略而曰聖人隨其時而異其書焉其賢於¶
公羊者㡬希大較說者之失有三尊經之過也信傳之¶
篤也不以詩書視春秋也其尊之也過則曰聖人之作¶
<pb:KR3k0043_WYG_012-8b>¶
也其信之也篤則曰其必有所受也其視之異乎詩書¶
也則曰此見諸行事也此刑書也夫以為聖人之作而¶
傳者有所受則宜其求之益詳而傅合之益鑿也以為¶
見諸行事以為刑書則宜其言之益刻而煆錬之益深¶
也已以為美則强求諸辭曰此予也此褒也聖人之微¶
辭也已以為惡則强求諸辭曰此奪也此貶也聖人之¶
特筆也或曰聖人之變文也一說弗通焉又為一說以¶
䕶之一論少窒焉又為一論以飾之使聖人者若後世¶
<pb:KR3k0043_WYG_012-9a>¶
之法吏深文而巧詆蔑乎寛厚之意此其失非細故也¶
今僕之愚曰其文則魯史其義則彰善而癉惡冀述而¶
傳於後則以刪詩定書賛易同其狂僣而為傳也則直¶
釋其義其善者曰如是而善其惡者曰如是而惡無褒¶
譏予奪之說其區别凡例則主程子其綱領大意則主¶
朱子其三傳則主左氏以杜預說而時覈其謬妄其諸¶
家則無適主取其合者去其弗合者如是而已竊以謂¶
使聖人因乎魯史焉則愚之說固已得矣使聖人而自¶
<pb:KR3k0043_WYG_012-9b>¶
作焉亦當據事而直筆之必不為先儒之云則愚之說¶
亦蔑甚乖刺焉其自信者如此然猶以其考之也未浹¶
洽焉其講之也未貫通焉姑優柔之而姑反覆之寛之¶
以嵗月而後可就也¶
　　　例非春秋之法　　　　　　鄭　樵(後同/)¶
春秋之法重事而輕人詳内而略外無有所謂例也朝¶
覲㑹盟禮樂之本也侵襲圍入征伐之舉也魯與隣國¶
有相交之義則悉書之外此則弗書也君在則書君而¶
<pb:KR3k0043_WYG_012-10a>¶
臣不列焉卿在則書卿而大夫不列焉卿不在而大夫¶
將事然後大夫得書焉盟所以紀信裂繻因盟莒而得¶
書聘所以講禮公子札因聘魯而得書乞師大事也故¶
欒黶得書城把大役也故髙止得書以至荀林父之敗¶
狄士鞅之㑹吳又以赴告而與魯共事得書焉則春秋¶
之書因事以見人而非因人以見事書於魯國則詳季¶
子叔肹之卒延廐郎囿之役是也於他國則略晏平仲¶
之善交叔向之遺直封洫刑書之在鄭反坫塞門之在¶
<pb:KR3k0043_WYG_012-10b>¶
齊是也春秋重事而輕人詳内而略外盖如此烏有所¶
謂例耶善乎栁宗元之言曰杜預謂例為周公之常法¶
曽不知侵伐入滅之例周之盛時不應預立其法真知¶
言乎¶
　　　褒貶¶
或謂春秋其為褒貶之書歟曰諸儒之說春秋有以一¶
字為褒貶者有以為有貶無褒者有以為褒貶俱無者¶
謂春秋以一字為褒貶者意在於尊聖人其說出於太¶
<pb:KR3k0043_WYG_012-11a>¶
史公曰夫子修春秋游夏不能賛一辭故學者因而得¶
是說也謂春秋有貶無褒者意在於列國之君臣也其¶
說出於孟子曰春秋無義戰彼善于此則有之矣故學¶
者因而得是說也謂春秋無褒貶者意在于矯漢儒其¶
說於竹書紀年所書載鄭棄其師齊人殱于遂之類皆¶
孔子未修之前故學者因而得是說也雖其意各有所¶
主然亦不可以盡泥也泥一字褒貶之說則是春秋二¶
字皆挟劍㦸風霜聖人之意不如是之勞頓也泥於有¶
<pb:KR3k0043_WYG_012-11b>¶
貶無褒之說則是春秋乃司空城旦之書聖人不如是¶
之慘也泥於無褒貶之說則是春秋為瑣語小說聖人¶
又未嘗無故而作經也大抵春秋一經書其善則萬世¶
之下指為善人書其惡則萬世之下指為惡人兹所以¶
為褒貶之書歟故書事也亦然書始作兩觀始者貶之¶
也言其舊無也書初獻六羽初者褒之也以其舊八佾¶
也聖人雖未嘗云是為可褒云是為可貶然而實録其¶
事微婉其辭而使二百四十二年君臣之善惡不逃乎¶
<pb:KR3k0043_WYG_012-12a>¶
萬八千言之間兹又所以為一字之褒貶者歟如是而¶
已¶
　　　辨日月褒貶之例　　　　　吕大圭(後同/)¶
六經之不明諸儒穿鑿害之也而春秋為尤甚春秋穿¶
鑿之患其原起於三傳而後之諸儒又從而羽翼之横¶
生意見巧出義理有一事而或以為褒或以為貶彼此¶
互相矛盾者矣有事同而前以為褒後以為貶前後自¶
相牴牾者矣紛紛聚訟而聖人之意益以不明然其大¶
<pb:KR3k0043_WYG_012-12b>¶
端不過有二一曰以日月為褒貶之說二曰以名稱爵¶
號為褒貶之說彼徒見夫盟一也而有日者有不日者¶
葬宜書日也而或書時入宜書日也而或書月若是其¶
不同也於是有以日月為褒貶之說又見夫國君一也¶
而或書州或書國或書人或一人而前氏後名又若是¶
其異也於是有以名稱爵號為褒貶之說愚請有以折¶
之蔑之盟不日則曰其盟渝也柯之盟不日則曰信之¶
也將以渝之者為是乎信之者為是乎桓之盟不日而¶
<pb:KR3k0043_WYG_012-13a>¶
葵丘之盟則日之或曰危之也或曰美之也將以危之¶
者為是乎美之者為是乎公子益師卒不日左氏曰公¶
不與小斂也然公孫敖卒於外而公在内叔孫婼卒於¶
内而公在外公不與小斂也明矣又何以書日乎公羊¶
曰公子益師逺也然公子彄亦逺矣又何以書日乎穀¶
梁曰不日惡也然公子牙季孫意如亦惡矣又何以書¶
日乎葬必書月日而有不書月日者則曰不及時而日¶
渇葬也不及時而不日慢葬也過時而日隠之也過時¶
<pb:KR3k0043_WYG_012-13b>¶
而不日謂之不能葬也當時而不日正也當時而日危¶
不得葬也然過時而日直指齊桓公而言當是時公子¶
爭國危之隱之可也衛穆公宋文公無齊桓之賢無爭¶
國之患過時而日有何可隱之乎宋穆公之日葬又有¶
何危乎凡此者皆疑誤而難通者也孰謂春秋必以日¶
月為褒貶乎至於来歸仲子之賵而宰書名則曰貶之¶
也使榮叔歸成風之含賵而王不書天亦曰貶之也豈¶
歸仲子之賵罪在冢宰而不在天王乎歸成風之含賵¶
<pb:KR3k0043_WYG_012-14a>¶
咎在天王而不在榮叔乎春秋書王本以正名分而夫¶
子乃自貶王而去其天則將以是為正名分可乎穀伯¶
鄧侯稱名說者曰朝弑逆之人故貶之滕子杞侯獨非¶
朝弑逆之人乎滕薛来朝稱爵說者曰滕薛微國也以¶
其先朝隠公故褒之朝隱有何可褒而褒之乎若以隱¶
為始受命之君則尤繆妄之甚者也或曰滕本侯爵也¶
朝弑逆之人貶而稱子朝桓可貶也終春秋之世不復¶
稱侯豈皆以朝桓之故而貶之乎或曰為時王所黜也¶
<pb:KR3k0043_WYG_012-14b>¶
夫使時王而能升黜諸侯之爵則是禮樂賞罰之權天¶
王能自執矣安得為春秋之世乎先書荆繼書楚已而¶
書楚子說者曰進夷狄也夫中國而夷狄則夷狄之可¶
也夷狄而中國則亦中國之乎聖人作經本以辨夷夏¶
之分而顧乃進夷狄而退中國乎若此之類不可以一¶
二數要皆疑誤而難通者也孰謂春秋以名稱爵號為¶
褒貶乎大抵春秋以事繫日以日繫月以月繫時事成¶
於日者書日事成於月者書月事成於時者書時故凡¶
<pb:KR3k0043_WYG_012-15a>¶
朝覲蒐狩城築作毁凡如此者皆以時成者也㑹遇平¶
如来至伐圍取救次遷戍襲奔叛執放水旱雨雹氷雪¶
彗孛螽螟凡如此者或以月成或以日成也崩薨卒弑¶
葬郊廟之祭盟狩敗入滅獲日食星變山崩地震火災¶
凡如此者皆以日成也其或宜月而不月宜日而不日¶
者皆史失之也假如某事當書月而魯史但書其時某¶
事當書日而魯史但書其月聖人安得虚増甲子乎是¶
春秋不以日月為例也春秋據事直書而善惡自見名¶
<pb:KR3k0043_WYG_012-15b>¶
稱爵號從其名稱爵號而是非善惡則繫乎其文非書¶
名者皆貶而書氏者皆褒也假令某與某在所褒而舊¶
史但著其名某與某在所貶而舊史但著其字則聖人¶
將奔走列國以求其名與字而後著之於經乎是春秋¶
不以名稱爵號為褒貶也若夫因其所書月日之前後¶
而知其是非因其名稱爵號之異同而知其事實則固¶
有之矣非聖人因以是為褒貶也有如莊三十一年春¶
築臺於郎夏築臺於薛秋築臺於秦三十二年春城小¶
<pb:KR3k0043_WYG_012-16a>¶
穀則有以見纔閱三時而大功屢興也宣十五年秋螽¶
冬蝝生則有以見連歴二時而災害薦作也莊八年春¶
師次於郎夏師及齊師圍郕秋師還則有以見閱三時¶
而勞兵於外也若此之類盖於書時見之桓二年秋七¶
月杞侯来朝九月入杞則有以見来朝方閱一月而遽¶
興兵以入之也昭七年三月公如楚九月公至自楚則¶
有以見其朝夷狄之國閱七月之久而勞於行也僖二¶
年冬十月不雨三年春王正月不雨夏四月不雨六月¶
<pb:KR3k0043_WYG_012-16b>¶
雨則有以見其閱九月而後雨也若此之類盖於書月¶
見之癸酉大雨震電庚辰大雨雪則有以見八日之間¶
而再見天變也辛未取郜辛巳取防則有以見旬日之¶
間而取其二邑壬申御廩災乙亥嘗則有以見其嘗於¶
災餘之為不敬己丑葬敬嬴庚寅而克葬則有以見明¶
日乃葬之為無備丙午及荀庚盟丁未及孫良夫盟則¶
有以見魯人之先晉而後衛己未同盟於雞澤戊寅及¶
陳袁僑盟則有以見晉人之先盟諸侯而後盟大夫若¶
<pb:KR3k0043_WYG_012-17a>¶
此之類盖於書日見之然以是為聖人以日月之書不¶
書寓褒貶則誤矣若夫名稱爵號之異同則有以事之¶
大小而其辭因之以詳略者亦有前目而後凡者有䝉¶
上文而殺其辭者固難以一例盡而時變之升降世道¶
之盛衰亦有因之以見者楚一也始書荆再書楚子吳¶
一也始書吳再書人已而書吳子于以見夷狄之浸盛¶
矣魯翬柔鄭宛詹始也大夫猶不氏於後則大夫無有¶
不氏者鄭叚陳佗衛州吁始也皆名之後則雖弑君之¶
<pb:KR3k0043_WYG_012-17b>¶
賊亦有書氏者於以見大夫之浸强矣始也曹莒無大¶
夫於後則曹莒皆有大夫於以見小國之大夫皆為政¶
矣始也吳楚君大夫皆書人於後則吳楚之臣亦書名¶
於以見夷狄之大夫皆往来於中國矣諸侯在喪稱子¶
有書子而預㑹預伐者於以見居喪而㑹伐之為非禮¶
也杞公爵也而書伯滕侯爵也而書子於以見其不用¶
周爵而以國之大小為强弱也㑹於曹蔡先衛伐鄭則¶
衛先蔡於以見當時諸侯皆以目前之利害而不復用¶
<pb:KR3k0043_WYG_012-18a>¶
周班也幽之盟男先伯淮之㑹男先侯戚之㑹子先伯¶
蕭魚之㑹世子長於小國之君於以見伯者為政皆以¶
私意為輕重而無復禮文也垂隴之盟内之則公孫敖¶
㑹諸侯召陵侵楚之師外之則齊國夏㑹伯主於以見¶
大夫敵於諸侯而莫知其非也凡此者莫非名稱從其¶
名稱爵號從其爵號而是非善惡乃因而見之初非聖¶
人特以是為褒貶也學者必欲於名稱爵號之間而求¶
聖人褒貶之意則窒礙而不通矣於其不通也而强為¶
<pb:KR3k0043_WYG_012-18b>¶
之說則務為新巧何所不至正恐非聖人明白正大之¶
心爾學者之觀春秋必先破春秋以日月為例之說與¶
夫以名稱爵號為褒貶之說而後春秋之㫖可得而論¶
矣¶
　　　特筆¶
或曰子謂春秋不以日月名稱爵號為褒貶則信然矣¶
若是則春秋所書皆據舊史爾所謂門人髙弟不能賛¶
一辭者其義安在曰有春秋之達例有聖人之特筆有¶
<pb:KR3k0043_WYG_012-19a>¶
日則書日有月則書月名稱從其名稱爵號從其爵號¶
與夫盟則書盟㑹則書㑹卒則書卒葬則書𦵏戰則書¶
戰伐則書伐弑則書弑殺則書殺一因其事實而吾無¶
加損焉此達例也其或史之所無而筆之以示義史之¶
所有而削之以示戒者此特筆也元年春正月此史之¶
舊文也加王焉是聖人筆之也中國之諸侯有葬吳楚¶
君者矣而吳楚之君不書葬是聖人削之也晉侯召王¶
見於傳者之所載而聖人書之曰狩所以存天下之防¶
<pb:KR3k0043_WYG_012-19b>¶
甯殖出其君名在諸侯之策而聖人書之曰衛侯出奔¶
所以示人君之戒不但曰仲子而曰惠公仲子不但曰¶
成風而曰僖公成風不曰陳黄而曰陳侯之弟黄不曰¶
衛縶而曰衛侯之兄縶陽虎陪臣書之曰盗吳楚僣號¶
書之日子糾不書齊而小白書齊突不書鄭而忽書鄭¶
立晉而書衛人立王子朝而書尹氏凡此者皆聖人之¶
特筆也故曰其事則齊桓晉文其文則史其義則丘竊¶
取之矣盖用達例而無加損者聖人之公心有特筆以¶
<pb:KR3k0043_WYG_012-20a>¶
明其是非者聖人之精義達例所書非必聖人而後能¶
雖門人髙弟預之可也精義所在豈門人髙弟所能措¶
其辭哉非聖人不能與此學者之觀春秋必知孰為春¶
秋之達例孰為聖人之特筆而後可觀春秋矣抑愚嘗¶
深考春秋之義竊以為其大㫖有三一曰明分義二曰¶
正名實三曰著幾微所謂明分義者何也毎月書正以¶
明正朔之所自出王人雖微必序於諸侯之上皆所以¶
序君臣内齊而外楚内晉而外吳始書荆而後書楚始¶
<pb:KR3k0043_WYG_012-20b>¶
書吳而後書子皆所以别夷夏書陳黄衛縶所以明兄¶
弟之義書晉申生許止所以明父子之恩曹羈鄭忽長¶
㓜之序也成風仲子嫡庶之别也凡此之類皆所以明¶
分義所謂正名實者何也傳稱隱為攝而聖人書之曰¶
公則非攝矣傳稱許止不嘗藥而聖人書之曰弑則非¶
不嘗藥矣卓之立未踰年而聖人正其名曰君則里克¶
之罪不能逃夷臯之弑既歸獄於趙穿而聖人書之曰¶
盾則趙盾之情不能揜齊無知陳佗踰年之君也而書¶
<pb:KR3k0043_WYG_012-21a>¶
之曰殺正討賊之名也陽虎陪臣也而書之曰盜正賊¶
者之罪也凡此之類皆所以正名實所謂著幾微者何¶
也鄭伯使宛来歸祊而聖人書之曰入入者内弗受之¶
辭也天王狩於河陽壬申公朝於王所明因狩而後朝¶
也公自京師遂㑹諸侯伐秦明因㑹伐而如京師也公¶
子結媵婦遂及齊侯宋公盟著公子結之專也公㑹齊¶
侯鄭伯於中丘翬帥師㑹齊人鄭人伐宋著公子翬之¶
擅也葵丘之㑹宰周公與焉已而書曰戊辰諸侯盟於¶
<pb:KR3k0043_WYG_012-21b>¶
葵丘明宰周公之不與盟也溴梁之㑹諸侯咸在已而¶
書曰戊寅大夫盟明大夫之自盟也凡此之類皆所以¶
著幾微其他書法盖亦不一而足然其大㫖亦不出於¶
三者之外矣聖人之筆如化工隨物賦形洪纎髙下各¶
得其所而生生之意常流行於其間雖其所紀事實不¶
出於魯史之舊而其精神風采則異矣學者之觀春秋¶
要必知有春秋之達例則日月名稱爵號如後世諸儒¶
之穿鑿者必不同也要必知有聖人之特筆則夫名義¶
<pb:KR3k0043_WYG_012-22a>¶
之間名實之辨幾微之際有關於理義之大者不可不¶
深察也若曰春秋但約魯史之文使其文簡事核而已¶
則夫人皆能之矣何以為春秋¶
　¶
　¶
　¶
　¶
　¶
<pb:KR3k0043_WYG_012-22b>¶
　¶
　¶
　¶
　¶
　¶
　¶
　¶
　稗編卷十二¶
