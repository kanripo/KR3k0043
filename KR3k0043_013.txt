# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.853729
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷十三
<pb:KR3k0043_WYG_013-1a>¶
欽定四庫全書¶
　稗編卷十三　　　　　　明　唐順之　撰¶
　　春秋三¶
　　　論三傳　　　　　　　　劉知幾¶
古之人言春秋三傳者多矣戰國之世其事罕聞當前¶
漢専用公羊宣皇已降糓梁又立於學至成帝世劉歆¶
始重左氏而竟不列學官大抵自古重兩傳而輕左氏¶
者固非一家美左氏而議兩傳者亦非一族互相攻擊¶
<pb:KR3k0043_WYG_013-1b>¶
各自朋黨䀨籠紛競是非莫分然則儒者之學茍以專¶
精為主至於治章句通訓釋斯則可也至於論大體舉¶
宏綱則言罕兼綂理無要害故使今古疑滯莫得而申¶
者焉必揚㩁而論之言傳者固當以左氏為首但自古¶
學左氏者談之又不得其情如賈逵撰左氏長義稱在¶
秦者為劉氏乃漢室所宜推先但取悅當時殊無足採¶
又按桓譚新論曰左氏傳於經猶衣之表裏而東觀漢¶
記陳元奏云光武興立左氏而桓譚衛宏並共毁訾故¶
<pb:KR3k0043_WYG_013-2a>¶
中道而廢班固藝文志云丘明與孔子觀魯史記而作¶
春秋有所貶損事形於傳懼罹時難故隱其書末世口¶
說流行遂有公羊穀梁鄒氏夾氏諸傳而於固集復有¶
難左氏九條三評等科夫以一家之言一人之說而參¶
差相背前後不同斯文不足觀也夫解難者以理為本¶
如理有所闕欲令有識心伏不亦難乎今聊次其所疑¶
列之於後　蓋左氏之義有三長而二傳之義有五短¶
按春秋昭二年韓宣子來聘觀書於太史氏見魯春秋¶
<pb:KR3k0043_WYG_013-2b>¶
曰周禮盡在魯矣吾乃今知周公之德與周之所以王¶
也然春秋之作始自姬旦成諸仲尼丘明之傳所有筆¶
削及發凡例皆得周典(杜預釋例公羊穀梁之論春秋/皆因事以起問因所問以辯義)¶
(之精者曲以所通無他凡例也左丘明則周禮/以為本諸稱凢以發例者皆周公之舊制者也)傳孔子¶
教故能成不刋之書著將來之法其長一也又按哀三¶
年魯司鐸火南宫敬叔命周人出御書之時於魯文籍¶
最備丘明旣躬為太史博緫羣書至如檮杌紀年之流¶
鄭書晉志之類凡此諸籍莫不畢覩其傳廣包它國每¶
<pb:KR3k0043_WYG_013-3a>¶
事皆詳其長二也論語子曰左丘明恥之丘亦耻之夫¶
以同聖之才而膺授經之托加以達者七十弟子三千¶
逺自四方同在一國於是上詢夫子下訪其徒凡所採¶
摭實廣聞見其長三也如穀梁公羊者生於異國長自¶
後來語地則與魯史相違論時則與宣尼不接安得以¶
傳聞之說而與親見者爭先乎其短一也左氏述臧哀¶
伯諫桓納鼎周内史美其讜言王子朝告于諸侯閔馬¶
父嘉其辯說凡如此類其數實多斯蓋當時發言形于¶
<pb:KR3k0043_WYG_013-3b>¶
翰墨立言不朽播於他邦而丘明仍其本語就加編次¶
亦猶近代史記載樂毅李斯之文漢書晁錯賈生之筆¶
尋其實也豈是子長藁削孟堅雌黄所稱者哉觀二傳¶
所載有異於此其録人言也語乃齟齬文皆𤨏碎夫如¶
是者何哉蓋彼得史臣之簡書此傳流俗之口說故使¶
隆促各異豐儉不同其短二也尋左氏載諸大夫詞令¶
行人應答其文典而美其語博而奥(如僖伯諫君觀魚/富辰諫王納帶王)¶
(孫勞楚而論九鼎季札觀樂而談國/風其所援引皆據禮經之類是也)述逺古則委曲如¶
<pb:KR3k0043_WYG_013-4a>¶
存(如郯子聘魯言少昊以鳥名官季孫行父稱舜舉八/元八凱魏絳答晉悼公引虞人之箴子革諷楚靈王)¶
(誦祈招之詩其事明/白非是厚誣之類)徴近代則循環可覆(如呂相絶秦/述两國世隙)¶
(聲子班荆稱楚材晉用晉士渥濁諫殺荀林父引說文/公敗楚於濮有憂色子服景伯謂吳云楚圍宋易子而)¶
(食析骸以爨猶无城下之盟祝它稱/踐土盟晉重耳魯申蔡甲午之類也)必料其功用厚薄¶
指意深淺諒非經營草創出自一時琢磨潤色獨成一¶
手斯蓋當時國史已有成文丘明但編而次之配經稱¶
傳而已也如二傳者記言載事失彼菁華尋源討本取¶
諸胷臆夫自我作古無所凖繩故理甚迂僻言多鄙野比¶
<pb:KR3k0043_WYG_013-4b>¶
諸左氏不可同年其短三也按二傳雖以釋經為主其¶
缺漏不可殫論如經云薨而左傳云公子圍所殺及公¶
羊作傳重述經文無所發明依違而已其短四也漢書¶
載成方遂詐稱戾太子至於闕下雋不疑曰昔衛蒯聵¶
得罪於先君將入國太子輙拒而不納春秋是之遂命¶
執以屬吏霍光由是始重儒學按雋生所引乃公羊正¶
文如論語冉有曰夫子為衛君乎子貢曰夫子不為也¶
何則父子爭國梟獍為曹禮法不容名教同嫉而公羊¶
<pb:KR3k0043_WYG_013-5a>¶
釋義反以衛輙為賢是違夫子之教失聖人之㫖奬進¶
惡徒疑誤後學其短五也¶
若以彼三長校兹五短勝負之理為主而於内則為國¶
隱惡於外則承赴而書求其本事太半失實已於疑經¶
篇載之詳矣尋斯義之作也蓋是周禮之故事魯國之¶
遺文夫子因而修之亦存舊制而已至於實録付之丘¶
明用使善惡必彰真偽盡露向使孔經獨用左傳不作¶
則當代行事安得而詳者哉蓋語曰仲尼修春秋逆臣¶
<pb:KR3k0043_WYG_013-5b>¶
賊子懼又曰春秋之義也欲蓋而彰求名而亡善人勸¶
焉滛人懼焉尋春秋所書實乖此義而左傳所録無媿¶
斯言此則傳之與經其猶一體廢一不可相須而成如¶
謂不然則何者稱為勸戒者哉(杜預釋例曰凡諸侯無/加民之惡而稱人以執)¶
(皆時之赴告欲重而罪以加民為辭國史承以書於䇿/而簡牘之記具存夫子因示虛實故左傳隨實而著本)¶
(狀以明其得失也案杜氏/此釋實得經傳之情者也)儒者茍譏左氏作傳多叙經¶
外别事如楚鄭與齊三國之賊弑隠桓昭襄四君之&ZX-111d96;逐¶
其外則承告如彼其内則隱諱如此若無左氏立傳其¶
<pb:KR3k0043_WYG_013-6a>¶
事無由獲知然設使世人習春秋而唯取兩傳也則當¶
其時二百四十年行事茫然闕如俾後來學者代成聾¶
瞽者矣且當秦漢之世左氏未行遂使五經雜史百家¶
諸子其言河漢無所遵慿故其記事也當晉景行霸公¶
室方強而云韓氏攻趙有程嬰杵臼之事(出史記/趙世家)魯侯¶
禦宋得雋乘丘而云莊公敗績有馬驚流矢之禍楚晉¶
相遇唯在邲役而云二國交戰置師於兩堂(出賈誼/新書)子¶
罕相國宋睦於晉而云晉將伐宋覘其哭於陽門介夫¶
<pb:KR3k0043_WYG_013-6b>¶
乃止(出禮/記)魯師滅項晉止僖公而云項實齊桓所滅春¶
秋為賢者諱(出公/羊傳)襄牛再盟君臣和叶而云諸侯失正大¶
夫皆執國權(出穀/梁傳)其記時也蓋秦穆居春秋之始而云¶
其女為荆昭夫人(出列/女傳)韓魏處戰國之時而云其君陪¶
楚莊王葬焉(出史記/滑稽傳)列子書論尼父而云生在鄭穆公之¶
年(出劉向/七録)扁鵲醫療虢公而云時當趙簡子之日(出史/記扁)¶
(鵲/傳)欒書仕於周室而云以晉文如獵犯顔直言(出劉向/新序)¶
荀息死於奚齊而云觀晉靈作臺累棊申誡(出劉向/說苑)或¶
<pb:KR3k0043_WYG_013-7a>¶
以先為後或以後為先日月顛倒上下翻覆古來君子¶
曽無所疑及左傳旣行而其失自顯語其宏益不亦多¶
乎而世之學者猶未之悟所謂忘我大德日用而不知¶
者焉然自丘明之後迄及魏滅年將千祀其書寖廢至¶
晉太康年中汲冡獲書全同左氏(汲冡所得書尋亦亡/逸今惟紀年𤨏語師)¶
(春在焉案紀年𤨏語載春秋時事與左氏同師春多/載春秋時筮者繇辭將左氏相校遂無一字差舛)故¶
束晳云若使此書出於漢世劉歆不作五原太守矣於¶
是摯虞束晳引其義以相明王接荀顗取其文以相證¶
<pb:KR3k0043_WYG_013-7b>¶
杜預申以注釋干寳藉為師範(事具干寳晉/紀叙例中)由是世稱¶
實録不復言非其書漸行物無異議故孔子曰吾志在¶
春秋行在孝經於是授春秋於丘明授孝經於曽子史¶
記云孔子西觀周室論史記舊聞次春秋七十子之徒¶
口授其㫖傳所刺譏褒諱之文不可以書見也魯君子¶
左丘明懼弟子人各異端失其真意故因孔氏史記具¶
論其語成左氏春秋夫學者茍徴此二說以考三傳亦¶
足以定是非明真偽者矣何必觀汲冡而後信者乎以¶
<pb:KR3k0043_WYG_013-8a>¶
此而言則三傳之優劣見矣¶
　　　三傳得失議　　　　　　　啖　助¶
古之解説悉是口傳自漢以來乃為章句如本草皆後¶
漢時郡國而題以神農山海經廣説殷時而云夏禹所¶
記自餘書籍比比甚多是知三傳之義本皆口傳後之¶
學者乃著竹帛而以祖師之目題之予觀左氏傳自周¶
晉齊宋楚鄭等國之事最詳晉則每一出師具列將佐¶
宋則毎因興廢備舉六卿故知史䇿之文每國各異左¶
<pb:KR3k0043_WYG_013-8b>¶
氏得此數國之史以授門人義則口傳未形竹帛後代¶
學者乃演而通之緫而合之編次年月以為傳記又廣¶
采當時文籍故兼與子産晏子及諸國卿佐家傳并卜¶
書夢書及雜占書縦横家小說諷諫等雜在其中故敘¶
事雖多釋意殊少是非交錯混然難證其大畧皆是左¶
氏舊意故比餘傳其功最高博采諸家敘事尤備能令¶
百代之下頗見本末因以求意經文可知又況論大義¶
得其本源解三數條大義(天王狩于/河陽之類)亦以原情為説欲¶
<pb:KR3k0043_WYG_013-9a>¶
令後人推此以及餘事而作傳之人不達此意妄有附¶
益故多迂誕又左氏本末釋者抑為之説遂令邪正紛¶
揉學者迷宗也公羊穀梁初亦口授後人據其大義散¶
配經文(傳中猶稱穀梁/子曰是其證也)故多乖謬失其綱統然其大指¶
亦是子夏所傳故二傳傳經宻於左氏穀梁意深公羊¶
辭辯隨文解釋徃徃鈎深但以守文堅滯泥難不通比¶
附日月曲生條例義有不合亦復强通踳駮不倫或至¶
矛盾不近聖人夷曠之體也夫春秋之文一字以為褒¶
<pb:KR3k0043_WYG_013-9b>¶
貶誠則然矣其中亦有文異而義不異者(詳内以畧外/因舊史之文)¶
(之類/是也)二傳穿鑿悉以褒貶言之是故繁碎甚於左氏公¶
羊穀梁又不知有不告則不書之義凡不書者皆以義¶
説之且列國至多若盟㑹征伐喪紀不告亦書則一年¶
之中可盈數卷况他國之事不慿告命従何得書但書¶
所告之事定其善惡以文褒貶爾左氏言褒貶者又不¶
過十數條其餘事同文異者亦無他解舊解皆言從告¶
及舊史之文若如此論乃是夫子寫魯史爾何名修春¶
<pb:KR3k0043_WYG_013-10a>¶
秋乎故謂二者之説俱不得中¶
　　　趙氏損益議　　　　　　　趙　匡¶
啖先生集三傳之善以説春秋其所未盡則申巳意條¶
例明暢真通賢之為也惜其經之大意或未標顯傳之¶
取舍或有過差蓋纂集僅畢未及詳省爾故古人云聖¶
人無全能況賢者乎予因尋繹之次心所不安者隨而¶
疏之啖氏依公羊家舊説云春秋變周之文從夏之質¶
予謂春秋因史制經以明王道其指大要二端而已興¶
<pb:KR3k0043_WYG_013-10b>¶
常典也著權制也故凡郊廟(郊廟常事/悉不書之)喪紀(卒喪之外/雜喪事皆)¶
(記非/禮也)朝聘(變文者皆譏非禮也杞伯/姬来朝其子之類是也)蒐狩昬取(此二禮/常事亦)¶
(不/書)皆違禮則譏之(據五禮皆/依周禮)是興常典也(明不/變周)非常之¶
事典禮所不及則裁之聖心以定褒貶所以窮精理也¶
(謂變/例也)精理者非權無以及之(權衡所以辨輕重言聖人/深見是非之理有似於此)¶
故曰可與適道未可與立可與立未可與權是以游夏¶
之徒不能賛一辭然則聖人當機發㫁以定厥中辯惑¶
質疑為後王法何必從夏乎或曰若非變周之意則周¶
<pb:KR3k0043_WYG_013-11a>¶
典未亡焉用春秋答曰禮典者所以防亂耳亂既作矣¶
則典禮非能治也喻之一身則養生之法所以防病病¶
既作矣則養生之書不能治也治之者在針藥爾故春¶
秋者亦世之針藥也相助救世理當如此何云變哉若¶
謂春秋變禮典則針藥亦為變養生可乎哉問者曰若¶
春秋亦變周之意則帝王之制莫盛於周乎答曰非此¶
之謂也夫改制創法王者之事夫子身為人臣分不當¶
爾若夫帝王簡易精淳之道安得無之哉問者曰然則¶
<pb:KR3k0043_WYG_013-11b>¶
春秋救世之宗指安在答曰在尊王室正陵僣舉三綱¶
提五常彰善癉惡不失纎芥如斯而已觀夫三家之説¶
其𢎞意大指多未之知褒貶差品所中無幾故王崩不¶
書者三王葬不書者七(春秋時凡十二王其有崩葬/不見於經者三傳悉無貶責)嗣¶
王即位桓文之霸皆無義説(三傳亦不/言其意)盟㑹侵伐豈無¶
褒貶亦莫之論(三傳/無義)略舉數事觸類皆爾故曰𢎞意大¶
指多未之知也至於分析名目以示懲勸乖經失指多¶
非少是啖氏雖已裁擇而蕪穢尚繁於戯聖典翳霾千¶
<pb:KR3k0043_WYG_013-12a>¶
數百年理當發揮不可以已豈茍駮先儒哉故褒貶之¶
指在乎例綴叙之意在乎體所謂體者其大槩有三而¶
區分有十所謂三者凡即位崩薨卒葬朝聘盟㑹此常¶
典所當載也故悉書之隨其邪正而加褒貶此其一也¶
祭祀婚姻賦税軍旅蒐狩皆國之大事亦所當載也其¶
合禮者夫子修經之時悉皆不取故公穀云常事不書¶
是也其非者及合於變之正者乃取書之而増損其文¶
以寄褒貶之意此其二也慶瑞災異及君被殺被執及¶
<pb:KR3k0043_WYG_013-12b>¶
奔放逃叛歸入納立如此並非常之事亦史册所當載¶
夫子則因之而加褒貶焉此其三也此述作之大凡也¶
所謂十者一曰悉書以志實(朝聘用兵之類一/切書之以著事實)二曰畧¶
常以明禮(祭祀婚姻等合禮/者皆常事不書)三曰省辭以從簡(經文貴/從省觸)¶
(類盡然諸前目後凡帥/師不言君使之類是也)四曰變文以示義(但經文比常/例變一字者)¶
(必有褒/貶之義)五曰即辭以見意(謂不成例者但於辭中見褒/貶之義公追齊師至酅齊人)¶
(来歸公孫敖之/喪之類是也)六曰記是以著非(書子同生及葬/諸侯之類是也)七曰¶
示諱以存禮(内惡事皆隠避/其文以示臣禮)八曰詳内以異外(内卿卒/皆書被)¶
<pb:KR3k0043_WYG_013-13a>¶
(伐皆言某鄙/之類是也)九曰闕略因舊史(宣成以前人名及/甲子多不具是也)十曰¶
損益以成辭(如鄭輸平若言鄭伯使人来輸平即不成/言辭此損文也如西狩常事不合書為獲)¶
(麟故書西狩/此益文也)知其體推其例觀其大意然後可以議之¶
爾或曰聖人之教求以訓人也微其辭何也(怪其辭意/深微人難)¶
(曉解不/可以訓)答曰非微之也事當爾也人之善惡必有淺深¶
不約其辭不足以差之也(如弑君有稱國稱人稱盜之/異來盟有書名書字書官之)¶
(異必假一字以/示善惡淺深也)若廣其辭則是史氏之書爾焉足以見¶
條例而稱春秋乎辭簡義隠理自當爾非微之也故成¶
<pb:KR3k0043_WYG_013-13b>¶
人之言童子不能曉也縣官之才民吏不能及也是以¶
小智不及大智況聖人之言乎此情性自然之品彚非¶
微之也今持不逮之資欲勿學而能此豈里巷之言茍¶
爾而易知乎¶
　　　論三傳經文同異　　　　　馬端臨¶
按春秋古經雖漢藝文志有之然夫子所修之春秋其¶
本文世所不見而自漢以来所編古經則俱自三傳中¶
取出經文名之曰正經耳然三傳所載經文多有異同¶
<pb:KR3k0043_WYG_013-14a>¶
則學者何所折衷如公及邾儀父盟于蔑左氏以為蔑¶
公穀以為昧則不知夫子所言者曰蔑乎曰昧乎築郿¶
左氏以為郿公穀以為微則不知夫子所書曰郿乎曰¶
微乎㑹于厥愸公穀以為屈銀則不知夫子所書曰厥¶
愸乎曰屈銀乎若是者殆不可勝數蓋不特亥豕魯魚¶
之偶誤其一二而已然此特名字之誤耳其事未嘗背¶
馳於大義尚無所關也至於君氏卒則以為聲子魯之¶
夫人也尹氏卒則以為師尹周之卿士也然則夫子所¶
<pb:KR3k0043_WYG_013-14b>¶
書隱三年夏四月辛夘之死者竟為何人乎不寧惟是¶
公羊穀梁於襄公二十一年皆書孔子生按春秋惟國¶
君世子生則書之子同生是也其餘雖世卿擅國政如¶
季氏之徒其生亦未嘗書之於册夫子萬世帝王之師¶
然其始生乃鄒邑大夫之子耳魯史未必書也魯史所¶
不書而謂夫子自紀其生之年於所修之經决無是理¶
也而左於哀公十四年獲麟之後又復引經以至十六¶
年四月書仲尼卒杜征南亦以為近誣然則春秋本文¶
<pb:KR3k0043_WYG_013-15a>¶
其附見於三傳者不特乖異未可盡信而三子以其意¶
見増損者有之矣蓋襄二十一年所書者公穀尊其師¶
授而増書之也哀十六年所書者左氏痛其師亡而増¶
書之也俱非春秋之本文也三子者以當時口耳所傳¶
授者各自為傳又以其意之所欲増益者攙入之後世¶
諸儒復據其見於三子之書者互有所左右而發明之¶
而以為得聖人筆削之意於千載之上吾未之能信也¶
易有彖象本與卦爻為二而王弼合之詩書有序本與¶
<pb:KR3k0043_WYG_013-15b>¶
經文為二而毛萇孔安國合之春秋有三傳亦本與經¶
文為二而治三傳者合之先儒務欲存古於是取其已¶
合者復分之命之曰古經然彖象之與卦爻序之與經¶
毛孔王三公雖以之混為一書尚未嘗以己意増損於¶
其間茍復析之即古人之舊矣獨春秋一書三傳各以¶
其説與經文㕘錯而所載之經文又各乖異遽指以為¶
夫子所修之春秋可乎然擇其差可信者言之則左氏¶
為優何也蓋公羊穀梁直以其所作傳文攙入正經不¶
<pb:KR3k0043_WYG_013-16a>¶
曽别出而左氏則經自經而傳自傳又杜元凱經傳集¶
解序文以為分經之年與傳之年相附則是左氏作傳¶
之時經文本自為一書至元凱始以左氏傳附經文各¶
年之後是左氏傳中之經文可以言古經矣然獲麟而¶
後引經以至仲尼卒則分明増入杜註亦自以為春秋¶
本終於獲麟弟子欲記聖師之卒故依魯史記以續夫¶
子之經而終於此然則既續之於獲麟之後寧保其不¶
増益之於獲麟前如公穀所書孔子生之類乎是亦未¶
<pb:KR3k0043_WYG_013-16b>¶
可盡信也¶
　　　論三傳所長所短　　　　　吕大圭¶
學春秋者舎三傳無所考而士之有志者類欲盡束三¶
傳獨抱遺經豈非以其互相牴牾更相矛盾而不一其¶
説乎竊嘗思之左氏熟於事而公穀深於理蓋左氏曽¶
見國史故雖熟於事而理不明公穀出於經生所傳故¶
雖深於理而事多繆二者合而觀之可也然左氏雖曰¶
備事而其間有不得其事之實公穀雖曰言理而其間¶
<pb:KR3k0043_WYG_013-17a>¶
有害於理之正者不可不知也盖左氏每述一事必究¶
其事之所由深於情偽熟於世故徃徃論其成敗而不¶
論其是非習於時世之所趨而不明乎大義之所在周¶
鄭交質而曰信不由中質無益也論宋宣公立穆公而¶
曰可謂知人矣鬻拳强諫楚子臨之以兵而謂鬻拳為¶
愛君趙盾亡不越境返不討賊而曰惜也越境乃免此¶
皆其不明理之故而其敘事失實者尤多有如楚自得¶
志漢東駸駸荐食上國齊桓出而攘之晉文再攘之其¶
<pb:KR3k0043_WYG_013-17b>¶
功偉矣此孟子所謂彼善於此者然其所以攘楚者豈¶
能驟舉而攘之哉必先剪其手足破其黨與而後攘之¶
易爾是故桓公将攘楚必先有事於蔡晉文將攘楚必¶
先有事於曹衛此事實也而左氏不達其故於侵蔡則¶
曰為蔡姬故於侵曹伐衛則曰為觀浴與塊故此其病¶
在於推尋事由毛舉細故而二公攘夷安夏之烈皆晦¶
而不彰其他紀年徃徃類此然則左氏之紀事固不可¶
廢而未可盡以為據也宗左氏者以為丘明受經於仲¶
<pb:KR3k0043_WYG_013-18a>¶
尼所謂好惡於聖人同乎觀孔子所謂左丘明恥之丘¶
亦恥之乃竊比老彭之意則其人當在孔子之前而左¶
氏傳春秋者非丘明蓋有證矣或以為六國時人或以¶
為左史倚相之後蓋以所載虞不臘等語秦人以十二¶
月為臘月而左氏所述楚事極詳蓋有無經之傳而未¶
有無傳之經亦一證也若夫公穀二氏固非親受經者¶
其所述事多是採之傳聞又不曽見國史故其事多謬¶
誤略其事而觀其理則其問固有精到者而其害於理¶
<pb:KR3k0043_WYG_013-18b>¶
者亦甚衆此尤致知者之所宜深辯之也公羊論桓隠¶
之貴賤而曰子以母貴母以子貴夫謂子以母貴可也¶
謂母以子貴可乎推此言也所以長後世妾母陵僭之¶
禍者皆此言基之也穀梁論世子蒯瞶之事則曰信父¶
而辭王父則是不尊王父也其弗受以尊王父也夫尊¶
王父可也不受父命可乎推此言也所以啟後世父子¶
爭奪之禍者未必不以此言藉口也晉趙鞅入於晉陽¶
以叛趙鞅歸於晉公穀皆曰其言歸何以地正國也後¶
<pb:KR3k0043_WYG_013-19a>¶
之臣子有據邑以叛而以逐君側之小人為辭者矣公¶
子結媵婦遂盟公羊曰大夫受命不受辭出境有可以¶
安社稷利國家則專之可也後之人臣有生事異域而¶
以安社稷利國家自諉者矣祭仲執而鄭忽出其罪在¶
祭仲也而公羊則以為合於反經之權後世蓋有廢置¶
其君如奕棋者矣聖人作經本以明其理也自傳者學¶
不知道妄為之説而是非易位義利無别其極於下之¶
僣上卑之陵尊父子相夷兄弟為仇為人臣而稱兵以¶
<pb:KR3k0043_WYG_013-19b>¶
向闕出境外而矯制以行事國家易姓而為其大臣者¶
反以盛德自居而無所愧君如武帝臣如雋不疑皆以¶
春秋定國論而不知其非也此其為害甚者不由於敘¶
事失實之過哉故嘗以為三傳要皆失實而失之多者¶
莫如公羊何范杜三家各自為説而説之繆者莫如何¶
休公羊之失既以略舉其一二而何休之謬為尤甚元¶
年春王正月公羊不過曰君之始年爾何休則曰春秋¶
紀新王受命於魯滕侯卒不日不過曰滕微國而侯不¶
<pb:KR3k0043_WYG_013-20a>¶
嫌也而休則曰春秋王魯託隱公以為始黜周王魯公¶
羊未有明文而休乃唱之其誣聖人也甚矣公羊曰母¶
弟稱弟母兄稱兄此其言已有失而休又從為之説曰¶
春秋變周之文從商之質質家親親明當親厚於羣公¶
子也使後世有親厚於同母弟兄而薄於父子之枝葉¶
者未必不斯言啟之公羊曰立嫡以長不以賢立子以¶
貴不以長此言固有據也而何休乃為之説曰嫡子有¶
孫而死質家親親先立弟文家尊尊先立孫使有惑於¶
<pb:KR3k0043_WYG_013-20b>¶
質文之異而嫡庶互爭者未必非斯語禍之其釋㑹戎¶
之文則曰王者不治夷狄録戎來者勿拒去者勿追也¶
春秋之作本以正夫夷夏之分乃謂之不治夷狄可乎¶
其釋天王使來歸賵之義則曰王者據土與諸侯分職¶
俱南面而治有不純臣之義春秋之作本以正君臣之¶
分乃謂有不純臣之義可乎隠三年春二月己巳日有¶
食之公羊不過曰記異也而何休則曰是後衛州吁弑¶
其君諸侯初僣桓元年秋大水公羊不過曰記災也而¶
<pb:KR3k0043_WYG_013-21a>¶
休則曰先是桓簒隠與專易朝宿之地隂逆與怨氣所¶
致凡如地震山崩星雹雨雪螽螟彗孛之類莫不推尋¶
其致變之由考驗其為異之應其不合者必强為之説¶
春秋紀災異初不説其應曽若是之𤨏碎磔裂乎若此¶
之類不一而足凢皆休之妄也愚觀三子之釋傳惟范¶
寗差少過其於穀梁之義有未安者輒曰寗未詳蓋譏¶
之也而何休則曲為之説適以増公羊之過爾故曰范¶
寗穀梁之忠臣何休公羊之罪人也¶
<pb:KR3k0043_WYG_013-21b>¶
　　　三傳各有得失　　　　　　鄭　樵(後同/)¶
或問三子傳經各有得失孰優孰劣曰公穀曰傳而左¶
氏則筆録也公穀解經而左氏則記事也體製不同詳¶
畧亦異未可以優劣判也或謂左氏得之親見公穀得¶
之傳聞非也或謂左氏有三長公穀有五短亦非也大¶
抵黨左氏者以左氏為大官以公羊為買餅家尊公羊¶
者以公羊為墨守以左氏穀梁為膏肓廢疾善公羊者¶
以左氏解義背經屬綴不倫非一人所為右穀梁者以¶
<pb:KR3k0043_WYG_013-22a>¶
為文清義約多所發明二子所不及或有均取其善者¶
則曰左氏善於禮(范寗/)公羊善於䜟穀梁善於經均取¶
其失者則曰左氏失之誣穀梁失之短公羊失之俗或¶
欲盡廢三傳者春秋三傳束高閣(盧仝/)三傳作而春秋¶
散(文中/子)或又不得已合三家同異而通之作為春秋¶
調人七萬餘言以平其得失(晉劉兆云如周官/有調人私怨之官)是數説¶
者皆不足以盡三家之學也大扺三家之傳各有所長¶
亦各有所短如論其短以王正月為王魯是公羊之害¶
<pb:KR3k0043_WYG_013-22b>¶
教以獲麟為成文所致是穀梁之附㑹以尹氏為君氏¶
是左氏之誤文也所短者若此之類是也若論其長則¶
三子之長非一端經日蝕不書朔者八左氏曰官失之¶
也公羊曰二日也穀梁曰晦也唐人以厯追之俱得朔¶
日則日蝕之義左氏為長公如齊觀社左氏曰非禮也¶
公羊曰蓋以觀齊女也穀梁曰非常曰觀致曰有懼焉¶
耳按墨子曰燕之社齊之社稷宋之桑林男女之所聚¶
而觀之也則觀社之義公羊為長經書盟于葵丘左氏¶
<pb:KR3k0043_WYG_013-23a>¶
曰齊侯不務德而勤逺略公羊曰震而矜之叛者九國¶
穀梁曰陳牲而不殺蓋明天子之禁按孟子曰束牲載¶
書而不㰱血初命曰無易樹子則葵丘之義穀梁為長¶
三子之長如此者衆也至於三家背經以作傳猶三子¶
之失也不可不知經於魯隠公之事書曰公及邾儀父¶
盟于蔑其卒也書曰公孔子始終謂之公三子者曰非¶
公也是攝也於晉靈公之事書趙盾弑其君夷臯三子¶
者曰非趙盾也是趙穿也於悼公之事孔子書許世子¶
<pb:KR3k0043_WYG_013-23b>¶
止弑其君買三子者曰非弑也買病死而止不嘗藥也¶
其所以異乎經者蓋經之意各有所主孔子魯人也因¶
魯史以成經固不必論也然官為正卿返不討賊位居¶
冡嗣藥不親嘗非二子之罪而誰歟三家之傳各有所¶
長亦各有所短取其長而舍其短學者之事也大抵有¶
公穀然後知筆削之嚴有左氏然後知本末之詳學者¶
不可不兼也使聖人之經傳之至今三子之力也漢時¶
公榖既作凢董仲舒公孫𢎞之徒皆引以斷大獄飾吏¶
<pb:KR3k0043_WYG_013-24a>¶
事其有功於世非特傳聖人之經而已左氏既作凢太¶
史公劉向之徒著書立言首尾倒錯皆不得捆摭而自¶
見其有功於世又非特傳聖人之經而已學者非聖人¶
之經茍能合三傳而觀之亦足矣未可以是而議其失¶
也¶
　　　左氏非丘明辯¶
劉歆曰左氏丘明好惡與聖人同親見夫子而公羊在¶
七十子之後司馬遷曰孔子作春秋丘明為之傳班固¶
<pb:KR3k0043_WYG_013-24b>¶
藝文志曰丘明與孔子觀魯史而作春秋杜預序左傳¶
亦云左丘明受經於仲尼詳諸所説皆以左氏為丘明¶
無疑矣至唐啖助趙匡獨立説以破之啖助曰論語所¶
引丘明乃史佚遲任之類左氏集諸國史以釋春秋後¶
人謂左氏為丘明非也趙氏曰公穀皆孔氏之後人不¶
知師資幾世左丘明乃孔子以前賢人而左氏不知出¶
於何代惟啖趙立説以破之未有的論然使後世終不¶
以丘明為左氏者則自啖趙始矣況孔氏所稱左丘明¶
<pb:KR3k0043_WYG_013-25a>¶
姓左丘名明斷非左氏明矣今以左氏傳質之則知其¶
非丘明也左氏中紀韓魏智伯之事又舉趙襄子之諡¶
則是書之作必在趙襄子既卒之後若以為丘明自獲¶
麟至襄子卒已八十年矣使丘明與孔子同時不應孔¶
子既没七十有八年之後丘明猶能著書今左氏引之¶
此左氏為六國人在於趙襄子既卒之後明驗一也左¶
氏戰于麻隧秦師敗績獲不更女父又云秦庶長鮑庶¶
長武帥師及晉師戰於櫟秦至孝公時立賞級之爵乃¶
<pb:KR3k0043_WYG_013-25b>¶
有不更庶長之號今左氏引之是左氏為六國人在於¶
秦孝公之後明驗二也左氏云虞不臘矣秦至惠王十¶
二年初臘鄭氏蔡邕皆謂臘于周即蜡祭諸經並無明¶
文惟呂氏月令有臘先祖之言今左氏引之則左氏為¶
六國人在于秦惠王之後明驗三也左氏師承鄒衍之¶
誕而稱帝王子孫按齊威王時鄒衍推五德終始之運¶
其語不經今左氏引之則左氏為六國人在齊威王之¶
後明驗四也左氏言分星皆準堪輿按韓魏分晉之後¶
<pb:KR3k0043_WYG_013-26a>¶
而堪輿十二次始於趙分曰大梁之語今左氏引之則¶
左氏為六國人在三家分晉之後明驗五也左氏云左¶
師辰將以公乘馬而歸按三代時有車戰無騎兵惟蘇¶
秦合從六國始有車千乘騎萬匹之語今左氏引之是¶
左氏為六國人在蘇秦之後明驗六也左氏序吕相絶¶
秦聲子説齊其為雄辯狙詐真游説之士捭闔之辭此¶
左氏為六國人明驗七也左氏之書序秦楚事最詳如¶
楚師熸猶拾瀋等語則左氏為楚人明驗八也據此八¶
<pb:KR3k0043_WYG_013-26b>¶
節亦可以知左氏非丘明是為六國時人無可疑者或¶
問伊川曰左氏是丘明否曰傳無丘明字故不可考又¶
問左氏可信否曰不可全信信其可信者耳其知言歟¶
　　　左氏喜言詩書易¶
予愛左氏所載春秋賦詩者三十一自僖二十三年趙¶
衰賦河水始詩所以言志賦詩所以見志然有一言不¶
酧一拜不中而兩國之為暴骨者有賦詩不知又不答¶
終有必亡之禍者則學者烏可不知詩之為寓意乎又¶
<pb:KR3k0043_WYG_013-27a>¶
愛左氏春秋列國之事其引書據義者三十九援虞書¶
者一援夏書者十三援商書者十援周書者十有五真¶
得古聖賢之用心不膠不泥不立新説而事之大者悉¶
取斷焉予又愛左氏所載言易者二十莊一閔二僖四¶
宣二成一襄三昭五哀二用周易者十有五餘則連山¶
歸藏與占筮者之繇辭爾予非取其占筮之竒中也取¶
其通變而不滯也吾於敬仲之筮得互體之説焉(莊二/十二)¶
(觀之/否)又於畢萬之筮得變卦之説焉(閔元屯/之比)有卦無辭¶
<pb:KR3k0043_WYG_013-27b>¶
於穆姜之筮得動以靜為主之説焉(襄九艮/之隨)於南蒯之¶
筮得不占險之説焉(昭十二/坤之比)於秦伯之筮得繇辭之異¶
於今文者之説焉(僖二十五/大有之暌)大抵言易而不拘於易也¶
(疑穆姜秦伯/二筮相反)左氏非惟解經優於公穀而又善言詩書¶
易又非二家所能及也¶
　　　公穀二傳(師承/)¶
或問公穀二家師承所始曰吾何以論其始乎劉歆漢¶
人尚不能知况後人乎公羊本齊學後世有以為名高¶
<pb:KR3k0043_WYG_013-28a>¶
者有以為子夏弟子者有以為漢初經師者穀梁本魯¶
學後世有以為名赤者有以為名俶者有以為秦孝公¶
時人者皆無所稽莫得而定然公羊載樂正子之視疾¶
則公羊必出於樂正子之後穀梁雖載尸子之語或出¶
於漢初未可知然吾求二家之傳矣二家初皆口傳非¶
如左氏之筆録然左氏之傳又不如穀梁之質也公羊¶
之書有所謂昉於此乎有所謂登來之者有所謂代者¶
為主代者為友皆弟子記其師之言㑹其語音以録之¶
<pb:KR3k0043_WYG_013-28b>¶
也有所謂公羊子曰則其書非公羊所自為可知矣穀¶
梁之書有所謂或曰有所謂傳曰有所謂尸子曰沈子¶
曰公子啟曰有所謂穀梁子曰皆弟子記其師之説而¶
雜以先儒之言則其書又非穀梁之所自為可知矣此¶
穀梁必出于沈子尸子之後或者疑以為漢初人也嘗¶
合三傳而考之左氏之筆録必出於焚書之前公穀之¶
口傳實出于焚書之後何也左氏兼載晉楚行師用兵¶
大夫世族無所不備其載卜筮雜書與汲冡師春正同¶
<pb:KR3k0043_WYG_013-29a>¶
則作于焚書之前明矣公穀設同左氏之時二百四十¶
年事猶當十得四五不應盡推其説於例也此公穀作¶
于焚書之後明矣或曰左氏之傳既作于焚書之前何¶
故隱而不宣曰春秋所貶當世君臣其事實具於左氏¶
之傳隠而不宣所以免時難也孔氏之壁北平之家猶¶
有存者非盡隠也公穀鄒夾之學不與左氏合非盡宣¶
也惟其隠而不宣此末世口説流行故有公穀鄒夾之¶
學鄒氏無師夾氏有録無書故不顯于世惟公穀獨盛¶
<pb:KR3k0043_WYG_013-29b>¶
自左氏興而公穀之學又微矣然亦終不可得而廢也¶
漢興之初胡母生以公羊學於景帝時先立學官而申¶
公亦傳穀梁學受之瑕丘江公故公穀之學獨盛于漢¶
善乎范寗之言三家之學曰廢興由于好惡盛衰繼于¶
辨訥武帝好公羊公孫𢎞又好之而公羊之學遂興衛¶
太子好穀梁宣帝又好之而穀梁之學遂興此興廢由¶
於好惡也瑕丘江公訥於口上使與仲舒議不如仲舒¶
而丞相公孫𢎞本為公羊學比輯其義卒用董生由是¶
<pb:KR3k0043_WYG_013-30a>¶
公羊大興此盛衰繼於辨訥也嗚呼自胡母生用而公¶
羊盛石渠論罷而穀梁興嚴氏之學冺而左氏彰杜預¶
之傳晦而啖趙起信矣夫¶
　　　論左氏解¶
夾漈鄭氏曰杜預解左氏顔師古註漢書所以得忠臣¶
之名者以其盡之矣左氏未經杜氏之前凡幾家一經¶
杜氏之後後人不能措一辭漢書未經顔氏之前凡幾¶
家一經顔氏之後後人不能易其說縱有措辭易說者¶
<pb:KR3k0043_WYG_013-30b>¶
如朝月曉星不能有其明也傳注之學起惟此二人其殆庶¶
幾乎其故何哉古人之言所以難明者非為書之理意難明¶
也實為書之事物難明也非為古人之文言難明也實為古¶
人之文言有不通於今者之難明也能明乎爾雅之所作則¶
可以知箋注之所當然不明乎爾雅之所作則不識箋注之¶
旨歸也善乎二子之通爾雅也顔氏所通者訓詁杜氏所通¶
者星厯地理當其顔氏之理訓詁也如與古人對談當其杜¶
氏之理星厯地理也如羲和之步天如禹之行水然亦有所¶
<pb:KR3k0043_WYG_013-31a>¶
短杜氏則不識蟲魚鳥獸草木之名顔氏則不識天文地理¶
孔子曰知之為知之不知為不知是知也杜氏於星厯地理¶
之言無不極其致至於蟲魚鳥獸草木之名則引爾雅以釋¶
之顔氏於訓詁之言甚暢至於天文地理則闊略焉此為不¶
知為不知也其他紛紛是何為者釋是何經明是何學¶
　　　春秋傳授譜序(春秋之/𫝊四變)　　　　吳　萊(後同/)¶
春秋之道本於一離為三家之傳又析而為數十百家¶
之學學日夥傳日鑿道益散天下後世豈或不有全經¶
<pb:KR3k0043_WYG_013-31b>¶
乎亦在其人而已矣自孔氏沒七十子言人人殊公穀¶
自謂本之子夏最先出左氏又謂古學宜立諸老生從¶
史文傳口說遞相授受彼此若矛盾然自是學一變主¶
公羊者何休主穀梁者范寗主左氏者服䖍杜元凱或¶
抒己意或博采衆家蓋累數十萬言自是學再變公穀¶
微左氏乃孤行不絶說者曾不求决於傳遂專意於訓¶
詁江左則元凱河洛則䖍自是學三變間有一二欲考¶
三家之短長列朱墨之同異力破前代專門之學以求¶
<pb:KR3k0043_WYG_013-32a>¶
復於先聖人義理之極致咸曰唐啖趙氏自是學四變¶
嗚呼言春秋者至於四變可以少定矣予嘗觀漢初傳¶
公羊者先顯自胡母子都而下得二十四人次傳榖梁¶
自申培公而下得十五人左氏本於國師劉歆求立博¶
士故𫝊之尚少而東漢為盛東漢以降學者分散師説¶
離析非徒捨經而任傳甚則背傳而從訓詁嘵嘵讙咋¶
靡然趨下夫學本非不同本非不一而末異乃若是此¶
其欲抱十二公之遺經悲千古之絶學發明三家之傳¶
<pb:KR3k0043_WYG_013-32b>¶
而去取之者誰歟然予悉得而譜是者四變之極也四¶
變之極必有能反其初者唐啖趙氏蓋嘗有是志矣繼¶
之者又誰歟古之人不云乎東海西海有聖人出焉此¶
心同此理同也南海北海有聖人出焉此心同此理同¶
也自其此心理而諗之古之人有與予同者乎不同者¶
乎同者然乎不同者然乎此其没世而無聞者多矣顯¶
焉者譜於此也蓋昔唐韋表微曽著九經師授之譜且¶
以譏學者之無師嗚呼人師難逢經師易遇然今經師¶
<pb:KR3k0043_WYG_013-33a>¶
猶有不可得而遽見者矣則吾是譜之作又豈徒在表¶
微之後乎¶
　　　春秋釋例後題(杜服註/左氏)¶
春秋左氏漢初本無傳者劉子駿始建明之欲立學官¶
諸儒莫應然傳之者亦已衆多賈景伯服子慎並為訓¶
解及晉而杜元凱又作經傳集解三十卷釋例四十卷¶
且歴詆劉賈之違獨不言服氏豈或不見服氏書乎亦¶
不應不見也世族譜本之劉向世本地志本之泰始郡¶
<pb:KR3k0043_WYG_013-33b>¶
國圖長厯本之劉洪乾象厯世多言其天文星厯為長¶
然説經多依違以就傳似不得為左氏忠臣者南北分¶
裂館陶趙世業家有服氏春秋是晉永嘉舊冩華隂徐¶
生徃讀之遂擇春秋義章以教學者是永嘉時猶未尚¶
杜氏青州刺史杜坦及其弟驥世傳其業故齊地亦多¶
習之坦元凱之𤣥孫也姚文安秦道靜初亦學服氏後¶
更兼講杜説劉蘭張吾貴之徒則又櫽括兩家同異義¶
例無窮嗚呼漢初習經者專門而今河洛習傳者宗服¶
<pb:KR3k0043_WYG_013-34a>¶
子慎江左尚杜元凱矣晉劉兆始取公穀及左氏説作¶
春秋調人而今蘭吾貴又㑹服杜之説矣聖人之道不¶
自是而愈散哉自唐孔穎達春秋正義一用杜氏非徒¶
劉賈之説不存服義亦不盡見固不若兩存之以見服¶
杜之為孰愈也¶
　　　春秋舉傳論序¶
黄子讀春秋者四十年老而不倦嘗著春秋舉傳論一¶
編屏除專門摉剔傳疏使之一歸於是然後止蓋昔者¶
<pb:KR3k0043_WYG_013-34b>¶
聖人之作春秋也筆則筆削則削咸斷之於聖心高弟¶
如游夏且不能以一辭贊焉公羊穀梁乃謂得之子夏¶
文多瑣碎語又齟齬要之二氏皆未成書特相授受於¶
一時講師之口説者謂孔子當定哀世多微婉其辭復¶
秘不以教人故諸弟子言人人殊異然自孔子後一廢¶
於戰國嬴秦之亂漢初學者區區收補意其焚殘亡脫¶
之餘不藏之屋壁必載之簡册非徒出口入耳而已又¶
况春秋之文數萬獨以口相授受庸詎知不有訛謬者¶
<pb:KR3k0043_WYG_013-35a>¶
乎濟南伏生治尚書上使掌故晁錯徃受之僅一女子¶
述其老耄之語世謂生齊人齊語多艱澁故今書文亦¶
難屬讀然古人之作書非齊人也奈何若是是則公羊¶
齊學榖梁魯學非二氏誤也學二氏者誤也且孔子又¶
何嘗當定哀世多微辭哉茍曰微辭以避禍春秋不必¶
作矣况定哀又孔子所見之世也自所聞所傳聞之世¶
一切褒之貶之且及其父祖當世而輒微之吾恐非聖¶
人意也聖人豈避嫌者哉不然亂臣賊子僅誅其既死¶
<pb:KR3k0043_WYG_013-35b>¶
篡弑奪攘無懼於當世是又豈吾聖人之意哉必也春¶
秋之作未始秘不以教人西狩之三年孔子卒矣論語¶
禮記諸弟子之問答殆無一言以及之得其義者蓋寡¶
矣然而左氏約經以作傳下訖魯悼知伯之誅序春秋¶
後也若其説晉王接則謂别是一書意者當西漢末與¶
公穀二家爭立博士故又雜立凡例廣采他説以附於¶
經是豈左氏舊哉今黄子舉之皆是也昔者晉劉兆嘗¶
以春秋一經而三家殊塗乃取周官調人之義作春秋¶
<pb:KR3k0043_WYG_013-36a>¶
調人七萬餘言夫調人之職掌司萬民之讎而諧和之¶
為春秋者亦欲令三家勿讎将天下之理不恊于克一¶
而後世之議且容其潛藏隠伏于胸中也何以調人為¶
哉故唐啖助趙匡近世劉敞於傳有所去取咸自作書¶
而今黄子又嗣為之可謂聞風而興起者矣非必曰此¶
有所短彼有所長去其所短則見其所長者固可取也¶
不然盡去三家之傳而獨抱聖人之經且自以為必得¶
聖人之心者吾又不信也此則黄子之意也¶
<pb:KR3k0043_WYG_013-36b>¶
　　　論因事實以考書法　　　　黄　澤(趙汸/師説)¶
春秋以事實為先以通書法為主其大要則在考覈三¶
傳以求向上之工而其脉絡則盡在左傳作三傳義例¶
考以為春秋有魯史書法有聖人書法而近代乃有夏¶
時冠周月之説是史法與聖法俱失也作元年春王正¶
月辯又以為説春秋有實義有虚辭不舍史以論事不¶
離傳以求經不純以褒貶泥聖人酌時宜以取中此實¶
義也貴王賤霸尊君卑臣内夏外夷皆古今通義然人¶
<pb:KR3k0043_WYG_013-37a>¶
自為學家自為書而春秋迄無定論故一切斷以虚辭¶
作筆削本㫖嘗曰説春秋須先識聖人氣象識得聖人¶
氣象則一切刻削煩碎之説自然退聽矣其但以為實¶
録而已者則春秋乃一直史可修亦未為知聖人也其¶
説易有常變而春秋則有經有權易雖萬變而必復於¶
常春秋雖用權而不逺於經各以二義貫一經之㫖嘗¶
曰易象與春秋書法廢失之由大畧相似茍通其一則¶
可觸機而悟矣蓋古者占筮之書即卦爻取物類象懸¶
<pb:KR3k0043_WYG_013-37b>¶
虚其義以斷吉凶皆自然之理乃上古神聖之所為也¶
文王周公作易時取一二立辭以明教自九&ZX-111d9d;之法亡¶
凡&ZX-111d9d;人所掌者皆不可復見而象義隠微遂為歴世不¶
通之學矣魯史記事之法實有周公遺制與他國不同¶
觀韓宣子之言可見聖人因魯史修春秋筆則筆削則¶
削游夏不能贊一辭則必有與史法大異者然曰其文¶
則史是經固不出於史也今魯史舊文亦不可復見故¶
子朱子以為不知孰為聖人所筆孰為聖人所削而春¶
<pb:KR3k0043_WYG_013-38a>¶
秋書法亦為歴世不通之義矣先生所謂廢失之由有¶
相似者蓋如此¶
　　　看春秋須立三節　　　　　鄭　樵¶
鄭樵曰看春秋須立三節五霸未興以前是一節五霸¶
迭興之際是一節五霸既衰之後是一節五霸桓公為¶
盛孔子稱微管仲吾其被髪左袵矣則桓公之有大功¶
於天下可知然亦有可憾者夫自王綱解紐强凌弱衆¶
暴寡當時之人思大國之正已也如褰裳之詩此時桓¶
<pb:KR3k0043_WYG_013-38b>¶
公出來統集天下之勢整頓天下之事豈非有大功於¶
當時乎然五伯未出先王之遺風餘澤猶有存者伯主¶
一興則天下之人見霸者之功而無復見先王之澤豈¶
不大可憾乎大抵王道霸業相為消長春秋之始齊僖¶
謂之小伯見於春秋經傳與諸侯會盟征伐稍多此便¶
是霸之始方周末東遷未嘗無方伯連率之職然當時¶
尚稟王命故不謂之伯東遷以來王者自無總合係屬¶
人心道理諸侯稍有才智必自出來㑹盟此伯之名所¶
<pb:KR3k0043_WYG_013-39a>¶
以立然當僖公之始當時之勢亦不易做得所以凡書¶
盟不過三四國而止到威公時大國言齊宋逺國言江¶
黄其餘莫不盡從伯業盛處便見王道消亡¶
東遷之初去三代未逺故春秋左氏所載隠桓間事言¶
多典法如祭仲之諫鄭莊公封叔段於京所謂先王之¶
制大都不過三國之一小九之一今京不度非制也見¶
得成周築城之遺制猶在如石碏之諫衛莊公所謂臣¶
聞愛子教以義方弗納於邪驕奢淫佚所自邪也見得¶
<pb:KR3k0043_WYG_013-39b>¶
先王教子家傳之法猶在如師服之諫晉曰臣聞國家¶
之立也本大而末小是以能國故天子建侯諸侯立家¶
卿置側室大夫有貳宗士有𨽻子弟庶人工商各有分¶
親皆有等衰猶見得三代制度名分等衰纎悉委曲如¶
此之不可亂此春秋初老師宿儒所傳先王之典法未¶
冺學者須當深考到後來春秋中與末能如此言者甚¶
少間若左史倚相之於楚叔向之於晉子產之於鄭纔¶
能言當時便謂之聖賢博物君子¶
<pb:KR3k0043_WYG_013-40a>¶
　　　世變(附黄/震論)　　　　　　　　吕大圭¶
讀春秋者先明大義其次觀世變所謂世變者何也春¶
秋之始是世道之一變也春秋之終是世道之一變也¶
劉知幾云孔子述史始於堯典終於獲麟蓋書之終春¶
秋之始也孔子述書至文侯之命而終者文侯之命平¶
王之始年也隠公之初平王之末年也平王之始不共¶
戴天之仇未報而其命文侯之辭曰汝多修扞我于艱¶
患已弭矣用賚爾秬鬯一卣功已報矣其歸視爾師寧¶
<pb:KR3k0043_WYG_013-40b>¶
爾邦國無復事矣即此一編觀之已無興復之望然而¶
聖人猶不忍絶也蓋遲之四十九年而無復振起之意¶
聖人於是絶望矣由是而上則為西周由是而下則為¶
春秋此獨非世道一變之㑹乎此春秋之所以始也入¶
春秋而夷狄横然猶時有勝負也蓋至於獲麟之前歲¶
而吳以被髮文身之俗偃然與晉侯為兩伯矣入春秋¶
而大夫强然猶未至於竊位也蓋至於獲麟之歲而齊¶
陳常弑其君齊自是為田氏矣在魯則自季孫逐君之¶
<pb:KR3k0043_WYG_013-41a>¶
後魯國之政盡在三家而魯君如贅旒矣在晉則自趙¶
鞅入絳之後晉國之政盡在六卿而趙籍韓䖍魏斯為¶
諸侯之漸已具矣向也夷狄之交於中國者其大莫如¶
楚而今也以望國東方之魯而奔走於偏方下國之越¶
以求自安矣向也諸侯猶有伯而今也伯主不競而諸¶
侯之爭城爭地者日以擾擾而無一息寧矣故自獲麟¶
之前其世變為春秋自獲麟之後其世變為戰國此又¶
非世道一變之㑹乎是春秋之所終也然不特此也合¶
<pb:KR3k0043_WYG_013-41b>¶
春秋一經觀之則有所謂隠桓莊閔之春秋有所謂僖¶
文宣成之春秋有所謂襄昭定哀之春秋伯主未盛之¶
時莊之十三年而㑹於北杏二十七年而同盟於幽於¶
是合天下而聽於一邦矣合天下而聽命於一邦古無¶
有也僖之元年而齊遷邢二年城衛四年伐楚五年㑹¶
世子九年盟葵丘而安中夏攘夷狄之權皆在伯主矣¶
伯主之未興諸侯無所統也而天下猶知有王故隠桓¶
之春秋多書王伯主之既興諸侯有所統也而天下始¶
<pb:KR3k0043_WYG_013-42a>¶
不知有王故僖文以後之春秋其書王者極寡伯主之¶
興固世道之一幸而王迹之熄獨非世道之衰耶僖之¶
十七年而小白卒小白卒而楚始横中國無霸者十餘¶
年二十八年而有城濮之戰於是中國之伯昔之在齊¶
桓者今轉而歸晉文矣晉襄繼之猶能嗣文之業靈成¶
景厲不足以繼悼公再伯而得鄭駕楚尚庶幾焉自是¶
而後晉伯不競蓋至於襄之二十七年而宋之㑹晉楚¶
之從交相見昭之元年而虢之㑹再讀舊書於是晉楚¶
<pb:KR3k0043_WYG_013-42b>¶
夷矣四年而楚靈大㑹於申實用齊桓召陵之典晉蓋¶
不預中國之事者十年平丘之盟雖曰再主夏盟而晉¶
之㑹諸侯由是止鄟陵以後參盟見矣參盟見而後諸¶
侯無主盟者天下之有伯非美事也天下之無伯非細¶
故也天下之無伯而春秋終焉故觀隠桓莊閔之春秋¶
固已傷王迹之熄觀襄昭定哀之春秋尤以傷伯業之¶
衰此特其大者爾其他如荆人來聘夷狄之臣始未有¶
名字也於後則名字著於經矣無駭挾卒諸侯之大夫¶
<pb:KR3k0043_WYG_013-43a>¶
始未有書字也於後則有生而名氏者矣始也諸侯盟¶
諸侯於後則大夫盟諸侯矣始也諸侯自相盟於後則¶
大夫自相盟矣始也諸侯僭天子於後則大夫僭諸侯¶
矣始也大夫竊諸侯之柄於後則陪臣據大夫之邑矣¶
合春秋一經觀之大抵愈趨愈下愈久愈薄遡之而上¶
則文武成康之盛可以接堯舜之傳沿之而下則七雄¶
分裂之極不至於秦不止後之作編年通鑑者託始於¶
韓趙魏之為諸侯其亦所以繼春秋之後歟學春秋者¶
<pb:KR3k0043_WYG_013-43b>¶
既能先明大義以究理之精又能次觀世變以研事之¶
實則春秋一經亦思過半矣¶
黄震曰晦菴先生嘗云聖人欲率天下以尊齊晉且謂¶
楚在春秋時非桓文遏之則周室為其所并此蓋尚論¶
其世者也聖人能與世推移世變無窮聖人之救其變¶
者亦無窮春秋之世王室微諸侯强故其始抑諸侯以¶
尊王室及諸侯又微而夷狄横則又抑夷狄而扶諸侯¶
尊王室固所以尊王也扶諸侯亦所以為尊王地也聖¶
<pb:KR3k0043_WYG_013-44a>¶
人隨時救世之心如此而世儒動以五帝三王之事律¶
之此議論所以繁多聖人書法甚簡隨字可以生説此¶
議論所以愈見其繁多宜褒貶凡例之説得以肆行其¶
間也今惟以春秋之世而求聖人之心則思過半矣孔¶
子曰其事則齊桓晉文其義則竊取之¶
　　　春秋世變圖序(春秋/之勢)　　　　吳　萊¶
古之言春秋者自漢至今亡慮數十百家大道之行天¶
下為公一以理斷之而已猶未有究當世盛衰離合之¶
<pb:KR3k0043_WYG_013-44b>¶
變而權之者也雖然孔子嘗論之矣天下有道禮樂征¶
伐自天子出天下無道然後諸侯大夫得以專而用焉¶
逆理愈甚則其失之世數愈速此非通論天下之勢也¶
春秋之勢然也而欲論春秋之理者不外此矣公羊子¶
蓋深有得於理勢之相須且曰所見異辭所聞異辭所¶
傳聞異辭而漢之學者特昧昧焉乃設孔子高曽祖父¶
之三世以制所見所聞所傳聞之治亂春秋非孔子家¶
牒也特以是究當世盛衰離合之變而權之者也蓋昔¶
<pb:KR3k0043_WYG_013-45a>¶
陳恒之弑君孔子請討之左氏記其言曰陳恒弑其君¶
民之不與者半以魯之衆加齊之半可克也程子非之¶
蓋謂孔子之志必將正名其罪上告天子下告方伯乃¶
率與國以討之至於所以勝齊者孔子之餘事耳豈計¶
魯人之衆寡哉夫以理言魯為齊弱久矣孔子非不知¶
魯之未必勝也務明君臣之大義以討天下弑逆之大¶
惡因是足以正之周其復興乎若以勢言周室衰矣晉¶
霸微矣魯又弱國也陳氏世掌齊政民私其德此處人¶
<pb:KR3k0043_WYG_013-45b>¶
倫之大變天理之所不容於是舉吾全魯以繼之齊之¶
罪人斯得矣是故弑君之賊法所必討者正也專國之¶
姦勢亦有所未易討者然必有以權之者矣人孰不曰¶
事求可功求成是取必於智謀之末也聖人不如是也¶
嗚呼自王政之不綱而後有霸自霸圖之無統而後無¶
霸人情事變雖未嘗出于一定惟理則無有不定此古¶
之學春秋者所以率論理而不論勢也自今觀之天下¶
之勢在是春秋之理則亦隨其勢之所在者而見之春¶
<pb:KR3k0043_WYG_013-46a>¶
秋之初世去西周未逺王室猶欲自用焉下及中世齊¶
晉二霸相繼而起則霸主從而託之耳至其末年王不¶
王霸不霸夷狄弄兵大夫專政是戰國之萌也而世變¶
亦於是乎極公羊子所見異辭所聞異辭所傳聞異辭¶
蓋深有得於理勢之相須者此也漢之學者且曰隠桓¶
逺矣孔子則立乎定哀之間耳逺者亂近者治聖人所¶
以成一王之法也此豈求其説不得而强為此論者哉¶
又幸因其有是而後世得以推其當世盛衰離合之變¶
<pb:KR3k0043_WYG_013-46b>¶
與夫聖人之權者先儒蓋曰有隱桓莊閔僖之春秋有¶
文宣成之春秋有襄昭定哀之春秋此三者豈非公羊¶
子之遺説哉然則予之所以圖是者非私見也非鑿説¶
也公羊子意也孔子意也¶
　¶
　¶
　¶
　稗編卷十三¶
