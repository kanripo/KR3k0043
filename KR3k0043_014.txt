# -*- mode: mandoku-view; -*-
#+TITLE: 稗編
#+DATE: 2015-08-24 23:32:02.876900
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷十四
<pb:KR3k0043_WYG_014-1a>¶
欽定四庫全書¶
　稗編卷十四　　　　　　明　唐順之　撰¶
　　春秋四¶
　　　即位謹始例　　　　　　　胡安國¶
人君嗣立逾年必改元此重事也當國大臣必以其事¶
告于廟秉筆史官必以其事書於策緣始終之義一年¶
不二君故不改於柩前定位之初緣民臣之心不可曠¶
年無君故不待於三年畢喪之後逾年春正月乃謹始¶
<pb:KR3k0043_WYG_014-1b>¶
之時得理之中者也於是改元著新君即位之始宜矣¶
即位而謹始本不可以不正為子受之父為諸侯受之¶
王此大本也咸無焉則不書即位隱莊閔僖四公是也¶
聖人恐此義未明又於衛侯晉發之書曰衛人立晉以¶
見内無所承上不請命者雖國人欲立之其立之非也¶
在春秋時諸侯皆不請王命矣然承國於先君者則得¶
書即位以别於内復無所承者文成襄昭哀五公是也¶
聖人恐此義未明又於齊孺子荼發之荼㓜固不當立¶
<pb:KR3k0043_WYG_014-2a>¶
然既有先君景公之命矣陳乞雖流涕欲立長君其如¶
景公之命何以乞君荼不死先君之命也命雖不敢死¶
以别於内復無所承者可也然亂倫失正則天王所當¶
治聖人恐此義未明又於衛侯朔發之朔殺伋夀受其¶
父宣公之命嘗有國矣然四國納之則貶王人拒之則¶
褒於以見雖有父命而亂倫失正者王法所宜絶也由¶
此推之王命重矣雖重天王之命若非制命以義亦将¶
壅而不行故魯武公以括與戲見宣王王欲立戲仲山¶
<pb:KR3k0043_WYG_014-2b>¶
甫不可王卒立之魯人殺戲立括之子諸侯由是不睦¶
聖人以此義非盡倫者不能斷也又特於首止之盟發¶
之夫以王世子而出㑹諸侯以列國諸侯而上與王世¶
子會此例之變也而春秋許之鄭伯奉承王命不與是¶
盟此禮之常也而春秋逃之所以然者王將以愛易儲¶
貳桓公糾合諸侯仗正道以翼世子使國本不搖而天¶
下之為父子者定所謂一匡天下民到於今受其賜者¶
也至是變而之正以大義為主而崇髙之勢不與焉然¶
<pb:KR3k0043_WYG_014-3a>¶
後即位謹始之義終矣萬世之大倫正矣故曰春秋之¶
法大居正非聖人莫能修之謂此類爾¶
　　　辯嗣君踰年即位　　　　　章俊卿¶
先儒皆以春秋君薨嗣子踰年即位為正非也不知聖¶
人所書正以譏非禮且啟禍亂之門也在禮天子崩七¶
日而殯既殯嗣子即位稱王以示天下之有主也諸侯¶
薨五日而殯既殯嗣子即位稱公以示一國之有主也¶
觀書顧命及康王之誥曰乙丑王崩齊侯以二干戈虎¶
<pb:KR3k0043_WYG_014-3b>¶
賁百人逆子釗于南門之外延入翼室恤宅宗癸酉王¶
麻冕黼裳既尸天子太保畢公率四方諸侯執壤奠羣¶
公既已聽命相揖遜而出王釋冕反喪服此嗣君即位¶
之常禮也夫成王崩齊侯必逆元子釗入翼室居憂以¶
為天下宗主及既殯遂麻冕黼裳稱王受册命同瑁而¶
即位矣既尸天子受諸侯之奠贄作誥報之君臣之分¶
已定乃釋吉凶之服行喪禮自乙丑至癸酉九日之間¶
已行即位之禮斯周公之舊典夫子定書取之以存周¶
<pb:KR3k0043_WYG_014-4a>¶
制周公孔子豈不知君父方崩嗣子遽吉服即位改元¶
為未可哉蓋以大位奸邪之窺名號不早正則窺伺奪¶
嫡之禍作矣豈惟天子則然方周公薨喪未踰年伯禽¶
因徐戎之伐稱公以興師蓋諸侯亦然也迨至周衰此¶
禮喪亂始有踰年即位之制其未踰年也天子不稱王¶
諸侯不稱公名之為子故平王以隱三年春三月崩至¶
秋武氏子來求賻奠雖踰三時不稱天王使之以威王¶
未即位也襄王以文八年秋八月崩至明年春毛伯來¶
<pb:KR3k0043_WYG_014-4b>¶
求金雖踰年猶不稱天王之命以襄未葬嗣君未成君¶
也昭二十二年景王崩於夏四月至冬十月王猛猶稱¶
子則異乎康王嗣天子之禮也魯莊公薨於秋八月子¶
般至冬十月而稱子文公薨於春二月子赤至冬十月¶
而稱子襄公薨於夏四月子野至秋九月而稱子其他¶
列國皆然僖九年春宋公御説卒其夏襄公稱子㑹于¶
葵丘僖二十五年夏衛侯燬卒其冬成公稱子盟于洮¶
如此之類異乎伯禽嗣諸侯之禮矣嗚呼一人之家不¶
<pb:KR3k0043_WYG_014-5a>¶
幸喪其主父不有家督以為之主則豪奴悍婢與其他¶
人窩其私藏謀及田宅必矣矧大而一國又大而天下¶
其可一日而無君乎方先君不幸踰年而後正嗣君之¶
位號何以絶覬覦之望塞禍亂之門耶所以尹氏得以¶
立子朝而抗猛王室以危慶父得以立閔而弑般襄仲¶
得以立宣而弑赤魯以大亂春秋之多變故蓋始於此¶
也使從周公之典名位早定豈至是乎聖人於春秋所¶
以書其踰年即位及嗣君稱子者皆著其變周禮而啓¶
<pb:KR3k0043_WYG_014-5b>¶
亂源也近世蘇氏讀書顧命康王之誥反據漢儒記禮¶
之説與春秋列國之制謂康王以嘉服見諸侯又受乘¶
黄玉帛之幣為非禮且曰使周公在必不為此夫周公¶
制禮成康之君召畢之臣相與守之以為常制豈有非¶
周公之典成康召畢乃行之乎行之非禮夫子定書乃¶
取之乎不知書之所以存顧命者正以見春秋之非爾¶
蓋蘇氏不究春秋之㫖故誤為之說也¶
　　　論改元　　　　　　　　(歐陽脩/吳  萊)¶
<pb:KR3k0043_WYG_014-6a>¶
歐陽脩曰嗚呼人君即位稱元年常事爾古不以重也¶
孔子未修春秋其前固已如此雖暴君昬主妄庸之史¶
其記事先後逺近莫不以歲月一二數之乃理之自然¶
也其謂一為元亦未嘗有法蓋古人之語爾及後世曲¶
學之士始謂孔子書元年為春秋大法遂以改元為重¶
事自漢以後又名年以建元而正偽紛雜稱號遂多不¶
勝其紀也¶
吳萊曰先王之始得天下也必明一代之好尚以新斯¶
<pb:KR3k0043_WYG_014-6b>¶
民之耳目聞改正朔矣未嘗聞改元也然則商訓稱元¶
祀春秋書元年者何以哉曰是直史官紀述之常體耳¶
將以志人君之在位久近也非王者以是為重事也後¶
之説春秋者乃欲以改元為重春秋之初周平王立四¶
十有九年而魯隠公又改稱元年藉令重在改元何不¶
襲稱王者之年傫數而明詔於人哉抑魯以周公之裔¶
且僭改之也茍或僭改必宜誅絶於夫子之筆削又反¶
從而書之獨非撥亂反正之道乎蓋自古未嘗有改元¶
<pb:KR3k0043_WYG_014-7a>¶
為是説者特出於戰國秦漢之間周之既衰秦與列國¶
爭稱王其初即位時猶以諸侯之爵行國中國人皆稱¶
之曰公及後以王自稱史官欲少異之明其稱王之始¶
故曰某王改元是豈班班然播告於其國者哉徒以書¶
之載籍而已耳何則秦惠文王孝公之子也立三十年¶
矣十四年乃稱王而秦史改元魏惠王武侯之子也立¶
三十六年矣三十七年乃稱王而汲冡竹書亦改元又¶
十六年而後惠王卒非改元也明秦魏之始稱王也此¶
<pb:KR3k0043_WYG_014-7b>¶
殆為史官者自志其國之事猶春秋之於魯史也求其¶
説而弗得又大惑焉且謂西伯在商紂世亦嘗稱王亦¶
嘗改元其兆特因戰國之秦魏秦魏豈果以改元為王¶
者之重事哉説者恒曰為國君者即位之明年必告廟¶
以臨羣臣然後改元然以之言告廟則可臨羣臣則可¶
以之言改元則未可國君嗣位定於初喪先君之終即¶
嗣君之始若曰縁終始之義一年不二君特臣子之情¶
不忍遽死君父故居喪自稱曰子國内民人之心繫之¶
<pb:KR3k0043_WYG_014-8a>¶
久矣将為史官者以先君之薨年不得便為嗣君之始¶
年姑待其明年告廟之際乃次第以書之如太甲祗見¶
厥祖而元祀之文著於商訓也以事繫日以日繫月以¶
月繫時以時繫年書之以年則又繫於一國之君是皆¶
有不得不然者也故曰直史官紀述之常體耳然則何¶
以變一為元杜預曰人君即位欲其體元而居正故不¶
言一年一月此説善也而後之説春秋者自異焉亦不¶
合於春秋矣¶
<pb:KR3k0043_WYG_014-8b>¶
　　　正朔總論　　　　　　　　鄭　樵(後同/)¶
或問三代之建子丑寅何也曰古今之厯皆建寅其朔¶
建子丑者商周二代耳然則湯武何以獨異之也曰殷¶
周之所以異其建者上以明厯數之歸已下以示諸侯¶
之從違也湯武革命而有天下三千國之多八百國之¶
衆其從我也吾不得而知之其違我也吾不得而知之¶
獨以正朔之異尚以承天命之歸已以示人心之從違¶
是故服則纘禹政則反商獨於正朔微有更易爾初非¶
<pb:KR3k0043_WYG_014-9a>¶
各出其術以求異也然則何以謂古之厯皆建寅也曰¶
三皇之事吾不得而詳五帝以來豈無可傳之政孟春¶
正月朔旦立春㑹于天厯之營室是顓帝之厯又建寅¶
矣舜之正月元日禹之正月朔旦則無非建寅矣嘗觀¶
豳風七月之詩述公劉后稷之事實當虞夏之際其勸¶
相農事亦准七月流火之候此古厯建寅之明驗也至¶
湯建丑以首事復建子以起數而厯元亦不以立春為¶
節更以十一月朔旦冬至為元周人因之而正朔與厯¶
<pb:KR3k0043_WYG_014-9b>¶
若與夏異矣然商書曰元祀十有二月周禮曰正歲十¶
有二月雖建子丑以命月而占星定厯修祠舉事仍按¶
夏時皆不自用其制秦漢之建亥亦猶是也朝賀典禮¶
皆首十月至於太初首用夏正迄于今而不能易也新¶
莽嘗建丑矣曹魏明帝亦嘗建丑矣未幾而復建寅唐¶
肅宗亦嘗建子矣未幾而復建寅豈湯武能易之後人¶
獨不可得而易之耶以湯武易之為是耶胡為不能以¶
逺傳以湯武易之為非耶胡為可亦行之一代而遂止¶
<pb:KR3k0043_WYG_014-10a>¶
也蓋嘗論之編年始於春秋改元始於秦惠文君紀年¶
始於漢之武帝自武帝立年號以紀元改秦政而用夏¶
吾知千萬世而下湯武復興不能易也何者漢非用夏¶
也蓋用古厯也殷周未有改元之法此子丑之所由建¶
武帝易之而為年號有年號以明厯數之歸已以示天¶
下之從違雖易代之法不過如此又何必復建子建丑¶
以為贅乎此新莽曹魏唐肅宗所以隨改而隨廢也吁¶
孰謂武帝之智猶有殷周之所不逮者哉此正武帝改¶
<pb:KR3k0043_WYG_014-10b>¶
年號之意湯武用之不甚明白却創造子丑¶
　　　六經正朔圖¶
夏正　寅正月(堯舜禹皆以/建寅為正)¶
　周易　兊正秋也　臨(二陽/)至於八月有凶七日來¶
　　　　復(一陽/)¶
　書　　以殷仲春以正仲夏(堯/)正月上日(舜/)正月朔¶
　　　　旦(禹/)¶
　詩　　七月流火九月授衣十月滌塲(七月/詩)四月¶
<pb:KR3k0043_WYG_014-11a>¶
　　　　維夏六月徂暑(大東/詩)六月北伐(六月/詩)十¶
　　　　月之交正月繁霜(註以夏四月八月非/也二詩出小雅何以)¶
　　　　(獨用/周正)¶
　春秋　以夏正記月巡守烝享用夏正𫝊曰其¶
　　　　九月十月之交乎秋大熟未穫¶
　禮記　月令季冬(十二/月)待來歲之宜¶
　周禮　凌人正歲十有二月斬氷　正歲簡稼¶
　　　　噐修稼政上春獻種中春始蠶　仲春¶
<pb:KR3k0043_WYG_014-11b>¶
　　　　以木鐸修火禁(司烜氏以為周/正則不合時)仲冬斬¶
　　　　陽木　仲夏斬隂木(山虞/)夏頒秋刷(凌/)¶
　　　　(人/)春蒐秋獮(大司馬/皆夏正)龜人筮人漢武帝¶
　　　　大初元年始用夏正¶
殷正　丑十二月¶
　　　　元祀十有二月乙丑　三祀十有二月朔新¶
　　　　莽初始元年十一月改漢正以其年十二月¶
　　　　朔為始建國元年正月之朔以雞鳴為候則¶
<pb:KR3k0043_WYG_014-12a>¶
　　　　改寅用丑矣至光武復建寅　三國魏明帝¶
　　　　以黄龍見為得地統正當建丑遂以青龍五¶
　　　　年三月為景初元年四月是又改寅用丑矣¶
　　　　至正始復改建寅　魏文帝亦欲改正朔以¶
　　　　辛毗諫而止¶
周正　子十一月¶
　孟子　七八月之間旱(註為/周正)十一月　十二月¶
　　　　亦可為夏正¶
<pb:KR3k0043_WYG_014-12b>¶
　書　　一月(子/)戊午(泰誓/)一月壬辰(武成/)四月哉生¶
　　　　明(武成/)為十有三年春建子為春¶
　春秋　春無氷　秋無麥十月隕霜殺菽皆周正也¶
　　　　以周正紀事以夏時冠周日(先書春後/書王正月)¶
　　　　秋大熟未穫(夏/正)廵守烝享用夏正(𫝊云/云十)¶
　　　　(月之/交)¶
　詩　　一之日(子/)二之日(丑/)陽生於日故曰日此取¶
　　　　七日來復之義也曰為改歲入此室處(用周/正)¶
<pb:KR3k0043_WYG_014-13a>¶
　　　　無衣無褐何以卒歲(乃夏/正)¶
　周禮　周禮孟春季春中夏中秋中冬如山虞仲冬¶
　　　　斬陽木皆周正也一作夏正有辨以為春夏¶
　　　　秋冬皆一夏正而四時未嘗改豈有周禮不¶
　　　　改四時而夫子作春秋從而改之乎¶
　　　　正月之吉始和(太宰内/宰小宰)歲終(十月亥正/歲月十二)¶
　　　　(月/丑)唐肅宗上元二年十一月以建子月¶
　　　　為歲不以數紀月至明年建巳月復稱¶
<pb:KR3k0043_WYG_014-13b>¶
　　　　四月¶
秦正　亥冬十月(月令季秋為/來歳受朔)¶
　漢書　秦自始皇二十六年迄漢高文景武之元年¶
　　　　朝賀典禮皆首十月漢仍秦建亥至太初元¶
　　　　年始用夏正首書正月凡史書冬十月為歲¶
　　　　首後九月為歸餘者皆秦法也¶
　月令　有二來歲之文　季秋(九月/)百縣為來嵗(亥/十)¶
　　　　(月/)受朔日則舉秦建亥為歲首　季冬以待¶
<pb:KR3k0043_WYG_014-14a>¶
　　　　來歲之宜則明夏歲得四時之正¶
　七月詩有改歲卒歲之語七月於一之日二之日之¶
　　　　下曰無衣無褐何以卒歲則用夏正也¶
　　　　矣又於九月十月蟋蟀之下曰曰為改¶
　　　　歲入此室處又用周正也(周禮旣記子/以為正月復)¶
　　　　(杓寅為/正歲)¶
　　　　七月作于周雖述夏正終不忘周月令作於¶
　　　　秦雖言夏正終不忘秦亦文人著述之大意¶
<pb:KR3k0043_WYG_014-14b>¶
　　　　也¶
　左氏　左氏記春秋猶班固之記漢書周本建子巡¶
　　　　守烝享皆用夏與前代無異但首事以建子¶
　　　　月左氏以春秋書春王正月以為周正建子¶
　　　　之月則非也漢用秦正朔朝賀典禮皆首冬¶
　　　　十月班固誤記奏七月五星聚東井以為夏¶
　　　　十月則非矣¶
　晦菴取孟子尚書之文以為據又疑詩中月數不改¶
<pb:KR3k0043_WYG_014-15a>¶
　　　　曰某向者疑其並行若尚有疑則不若缺之¶
　　　　為愈不必强為之説可知胷中亦無的論矣¶
　　　　觀當時必有兩等語一等以夏月記之一等¶
　　　　從當時便稱如七月周人之詩純用夏正又¶
　　　　十月下云無衣無褐何以卒歲(亥月也/)乃周¶
　　　　正秦人月令之書純用夏正又云季秋為來¶
　　　　歲受朔乃秦正¶
　　　周正考(時月皆/周正)　　　　　　趙　汸¶
<pb:KR3k0043_WYG_014-15b>¶
春秋雖修史為經猶存其大體謂始年為元年歲首為¶
春一月為正月加王於正皆從史文傳獨釋王正月者¶
見國史所書乃時王正朔月為周月則時亦周時孔氏¶
謂月改則春移是也後於僖公五年春記正月辛亥朔¶
日南至昭十七年夏六月記太史曰在此月也日過分¶
而未至當夏四月是謂孟夏又記梓慎曰火出於夏為¶
三月於商為四月於周為五月皆以周人改時改月春¶
夏秋冬之序則循周正分至啓閉之候則仍夏時其經¶
<pb:KR3k0043_WYG_014-16a>¶
書冬十月雨雪春正月無氷二月無氷及冬十月隕霜¶
殺菽之類皆為記災可知矣汲冢竹書有周月解亦曰¶
夏數得天百王所同商以建丑為正亦越我周作正以¶
垂三統至於敬授民時巡狩烝享猶自夏焉其言損益¶
之意甚明經書冬烝春狩夏蒐以此蓋三正之義備矣¶
而近代説者徃徃不然夫以左氏去聖人未逺終春秋¶
二百四十二年以及戰國之際中國無改物之變魯未¶
滅亡傳於當時正朔豈容有差而猶或有為異論者何¶
<pb:KR3k0043_WYG_014-16b>¶
也蓋嘗考之曰殷周不改月者據商書言元祀十有二¶
月而秦人以十月為歲首曰夏時冠周月者則疑建子¶
非春而孔子嘗欲行夏之時也按太史公記三代革命¶
於殷曰改正朔於周曰制正朔於秦曰改年始蓋正謂¶
正月朔謂月朔何氏公羊注曰夏以斗建寅之月為正¶
平旦為朔殷以斗建丑之月為正鷄鳴為朔周以斗建¶
子之月為正夜半為朔是也殷周即所改之月為歲首¶
故曰改正朔曰制正朔秦即十月為歲首而别用夏時¶
<pb:KR3k0043_WYG_014-17a>¶
數月故曰改年始其言之已詳漢書律厯志據三統厯¶
商十二月乙丑朔旦冬至即書伊訓篇太甲元年十有¶
二月乙丑朔伊尹祀于先王以冬至越茀行事其所引¶
書辭有序皆與偽孔氏書伊訓篇語意不合且言日不¶
言朔又不言即位則事在即位後矣凡新君即位必先¶
朝廟見祖而後正君臣之禮今即位後未踰月復祠于¶
先王以嗣王見祖此何禮也暨三祀十有二月朔奉嗣¶
王歸于亳是日宜見祖而不見又何也所謂古文尚書¶
<pb:KR3k0043_WYG_014-17b>¶
者掇拾傅會不合不經蓋如此説者乃欲按之以證殷¶
周不改月可乎又言後九十五歲十二月甲申朔旦冬¶
至無餘分春秋歴周文王四十二年十二月丁丑朔旦¶
冬至後八歲為武王伐紂克殷之歲二月己丑晦大寒¶
閏月庚寅朔三月二日庚申驚蟄周公攝政五年正月¶
丁巳朔旦冬至禮記孟獻子亦曰正月日至七月日至¶
其説皆與傳合夫冬至在商之十二月在周之正月大¶
寒在周之二月驚蟄在三月夏至在七月而太初厯其¶
<pb:KR3k0043_WYG_014-18a>¶
在立冬小雪則曰於夏為十月商為十一月周為十二¶
月唐人大衍厯追筭春秋冬至亦皆在正月孰謂殷周¶
不改月乎陳寵曰陽氣始萌有蘭射干芸荔之應天以¶
為正周以為春陽氣上通雉雊雞乳地以為正殷以為¶
春陽氣已至天地已交萬物皆正蟄蟲始振人以為正¶
夏以為春蓋天施於子地化於丑人生於寅三陽雖有¶
微著三正皆可言春此亦厯家相承之説所謂夏數得¶
天以其最適四時之中爾孰謂建子非春乎乃若夫子¶
<pb:KR3k0043_WYG_014-18b>¶
答顏子為邦之問則與作春秋事異蓋春秋即當代之¶
書以治當代之臣子不當易周時以惑民聽為邦為後¶
王立法故舉四代禮樂而酌其中夫固各有攸當也如¶
使周不改時則何必曰行夏之時使夫子果欲用夏變¶
周則亦何以責諸侯之無王議桓文而斥吳楚哉何氏¶
哀十四年傳注曰河陽冬言狩獲麟春言狩者蓋據魯¶
變周之春以為冬去周之正而行夏之時以行夏之時¶
説春秋蓋昉於此然何氏固以建子為周之春但疑春¶
<pb:KR3k0043_WYG_014-19a>¶
不當言狩而妄為之辭至程子門人劉質夫則曰周正¶
月非春也假天時以立義爾則遂疑建子不當言春此¶
胡氏夏時冠周月之説所從出也先儒見孟子謂春秋¶
天子之事而述作之㫖無傳惟斟酌四代禮樂為百王¶
大法遂以為作春秋本意在此故番陽吳仲迂曰若從¶
胡傳則是周本行夏時而以子月為冬孔子反不行夏¶
時而以子月為春矣何氏之失又異於此故子朱子以¶
謂恐聖人制作不如是之紛更煩擾錯亂無章也薛氏¶
<pb:KR3k0043_WYG_014-19b>¶
又謂魯厯改冬為春而陳氏用其説於後傳曰以夏時¶
冠周月魯史也是蓋知春秋改周時為不順而又移其¶
過於魯爾然謂魯有厯實劉歆之誤按律厯志言劉向¶
所總有黄帝顓頊夏殷周及魯厯為六厯自周昭王以¶
下無世次故據周公伯禽以下為紀自焬公至緡公冬¶
至殷厯每後一日則由厯家假魯君世次逆推周正交¶
朔之合否因號魯厯非魯人所自為明矣宋書禮志又¶
言六厯皆無推日食法但有考課疏宻而已是豈當代¶
<pb:KR3k0043_WYG_014-20a>¶
所嘗用者哉劉歆惑於襄哀傳文遂謂魯有司厯而杜¶
氏因之謬矣然説者亦自病夏時周月不當並存故直¶
謂春秋以夏正數月又疑若是則古者大事必在歲首¶
隱公不當以寅月即位其進退無據如此固不足深辯¶
而或者猶以為千古不决之疑則以詩書周禮論語孟¶
子所言時月不能皆合故也夫三正通於民俗久矣春¶
秋本侯國史記書王正以表大順與頒朔告朔為一體¶
其所書事有當繫月者有當繫時者與他經不同詩本¶
<pb:KR3k0043_WYG_014-20b>¶
歌謠又多言民事故或用夏正以便文通俗書乃王朝¶
史官記言之體或書月則不書時或書時則不書月况¶
偽孔注二十五篇决非真古書其有合有否皆不可論¶
於春秋周禮所書正月正歲皆夏正也諸官制職掌實¶
循二代而損益之其著時月者又多民事與廵狩烝享¶
自夏者同故仍夏時以存故典見因革蓋非赴告策書¶
定為一代之制者皆得通言之則又不可論於春秋矣¶
若論語言莫春亦如詩書言春夏皆通民俗之恒辭也¶
<pb:KR3k0043_WYG_014-21a>¶
不可據以為周不改時孟子言七八月之間旱十一月¶
徒杠成十二月輿梁成在左傳後則周改月猶自若竹¶
書又記晉曲沃荘伯之十一年十一月魯隠公之元年¶
正月也竹書乃後人用夏正追録舊史故與春秋不同¶
然亦未嘗輒以夏正亂春秋之時月也蓋殷周改時月¶
與所損益只是一理如尚齒之由貴德而貴富而貴親¶
親迎之由庭而堂而户大事之由昏而日中而日出之¶
類皆是迭進法所以順天道通世變在當時自不為異¶
<pb:KR3k0043_WYG_014-21b>¶
故孔子以為百世可知非徒曰以易人之觀聽而已彼¶
秦人以三代為不足法既不足以知之而後之蔽於今¶
而不知古者亦不足以言之也自啖趙而後學者徃徃¶
習攻左氏而王周正月為甚以其尤害於經特詳著焉¶
熊朋來曰孔子所謂行夏之時見於答顏淵問為邦者¶
然也至於因魯史作春秋乃當時諸侯奉時王正朔以¶
為國史所書之月為周正所書之時亦周正經傳日月¶
自可互證而儒者猶欲執夏時之説以棄之譬如孔子¶
<pb:KR3k0043_WYG_014-22a>¶
言車豈必止言殷輅哉小戴記孟獻子之言曰正月日¶
至可以有事於上帝七月日至可以有事於祖此言冬¶
至在周正之春正月而夏至在周正之秋七月明堂位¶
所言孟春即建子月所言季夏六月即建巳月禮記尚¶
然况春秋乎證於左傳可見已若拘夏時周正之説則¶
正月二月須書冬而三月乃可書春爾且如桓四年春¶
正月公狩於郎周人用仲冬狩田此以春正月書之即¶
建子之月書春也哀十四年春西狩亦以周正之春行¶
<pb:KR3k0043_WYG_014-22b>¶
中冬之狩經十四年春正月無氷若夏正春正則解凍¶
矣惟建子之月無氷故紀異而書成元年春二月無氷¶
襄二十八年春無氷皆可為證定元年冬十月隕霜殺¶
菽此夏正秋八月而書冬也若建亥之月則隕霜不為¶
異而亦無菽矣大抵周人雖以夏時並行豳詩周禮則¶
然惟春秋魯史專主周正陽生於子即為春隂生於午¶
即為秋學者惑夏時之説謂至朔同日僅見於傳而經¶
無有也不思經傳所書日月參考相同試以僖五年經¶
<pb:KR3k0043_WYG_014-23a>¶
傳言之正月辛亥至朔同日左氏欲以見分至之例故¶
書春王正月辛亥朔日南至自正月以後日月可證者¶
經書九月戊申朔日有食之傳書八月甲午晉侯圍上¶
陽又書冬十二月丙子朔晉滅虢以六十甲子數之自¶
隔年十二月戊申晉有申生之事越三日即正月辛亥¶
朔魯聞晉難必在正月故經以春書也是年歲在丙寅¶
正月辛亥朔大二月辛巳朔大三月辛亥朔小四月庚¶
辰朔大五月庚戌朔小六月己夘朔大七月己酉朔小¶
<pb:KR3k0043_WYG_014-23b>¶
八月戊寅朔大九月戊申朔小十月丁丑朔大十一月¶
丁未朔小十二月丙子朔大閏十二月丙午朔小以八¶
月戊寅朔至甲午晉圍上陽八月十七日也由八月甲¶
午數至九月朔正得戊申由九月戊申朔至十二月朔¶
除兩小月該八十八日故以十二月朔得丙子其言丙¶
子旦日在尾以冬十二月而日在尾此時尾度多在夘¶
且後逼閏月宜其尚以建戌中氣而合朔於夘之尾宿¶
所謂九月十月之交者以夏正言之所謂冬十二月者¶
<pb:KR3k0043_WYG_014-24a>¶
以周正書之以經傳月日參考可無疑矣或謂昭二十¶
年己夘傳亦書春王二月己丑朔日南至自僖五年至¶
朔同日為始數至此年得第七章本注以為失閏按本¶
年十一月乙酉朔故經於此月有辛夘乃初七日也閏¶
當在隔年十二月而在是年八月則正月至七月皆以¶
失閏而差一月二十一年庚辰經書秋七月壬午朔日¶
有食之自二月己丑朔數至次年七月壬午中間為己¶
丑者退小盡八箇月自壬午去己丑恰退八日經傳相¶
<pb:KR3k0043_WYG_014-24b>¶
證正同觀僖五年左氏南至之書即孟獻子所謂正月¶
日至也觀昭二十一年梓愼日食以對孟獻子所謂七¶
月日至也冬日至而傳稱春正月夏日至而經書秋七¶
月則春秋所書時月皆用周正明甚¶
僖五年丙寅正月辛亥朔日南至至昭二十年己夘二¶
月己丑朔日南至今冬至固有在子月晦者必有閏月¶
逼其後昭二十年閏在八月注者以為失閏謂其閏當¶
在日南至之前則王二月乃王正月矣注説於理為近¶
<pb:KR3k0043_WYG_014-25a>¶
自僖五年丙寅數至二十四年乙酉為一章又至文十¶
年甲辰為一章又至宣十一年癸亥為一章又至成十¶
二年壬午為一章又至襄十三年辛丑為一章又至昭¶
元年庚申為一章又至昭二十年己夘適當一章宜至¶
朔同日不當在二月朔所以然者閏宜在隔年之冬不¶
合在二月之後也左氏據當時月日而書以見失閏故¶
於僖五年昭二十年互舉其例是以三統厯昭二十年¶
作正月己丑朔旦日南至正月至七月皆以失閏而差¶
<pb:KR3k0043_WYG_014-25b>¶
至閏八月乃本年之八月也¶
　　　三正説(改時/改月)　　　　　　　史伯璿¶
書伊訓篇元祀十有二月太甲篇三祀十有二月蔡氏¶
傳謂三代雖正朔不同然皆以寅月起數十二月者商¶
以建丑之月為正故以十二月為正也¶
按月數之説朱子以為改蔡氏以為不改然以詩七月¶
篇攷之則凡七月九月之類是自寅月數起夏正也觀¶
於流火授衣之言可見矣凡一之日二之日之類是自¶
<pb:KR3k0043_WYG_014-26a>¶
子月數起蓋周之先公巳用此紀候故周有天下遂定¶
為一代之正朔也以觱發栗烈之氣候騐之可見矣夏¶
正周正同見一詩之中可見月數之未嘗不改矣蔡氏¶
不改之説恐不如朱子之的當近代唯陳定宇張敷言¶
之論最為分曉故備其説于後以俟知者之折𠂻焉¶
陳定宇曰愚按蔡氏主不改月之説遂謂併不改時殊¶
不知月數於周而改春隨正而易證以春秋左傳孟子¶
後漢書陳寵傳極為明著成十年六月丙午晉侯使甸¶
<pb:KR3k0043_WYG_014-26b>¶
人獻麥六月乃夏四月也僖五年十二月丙子朔晉滅¶
虢先是卜偃言克虢之期其九月十月之交乎丙子朔¶
必是時也偃以夏正言而春秋以周正書可見十二月¶
丙子為夏十月也僖五年春王正月辛亥朔日南至王¶
正月冬至豈非夏十一月乎經有只書時者僖十年冬¶
大雨雪蓋以酉戌為冬也使夏時之冬而大雪何足以¶
為異而記之襄二十八年春無氷蓋以子丑月為春也¶
使夏時之春而無氷何足以為異而記之春秋祥瑞不¶
<pb:KR3k0043_WYG_014-27a>¶
錄災異乃載惟夏時八九月而大雪不當嚴寒而嚴寒¶
夏時十一月十二月而無氷當嚴寒而不嚴寒故異而¶
書之耳春蒐夏苗秋獮冬狩四時田獵定名也桓四年¶
春正月公狩于郎杜氏註曰冬獵曰狩周之春夏之冬¶
也魯雖按夏時之冬而於子月行冬田之狩夫子只書¶
曰春狩于郎此所謂春非周之春而何哀十四年春西¶
狩獲麟亦然定十三年夏大蒐于比蒲魯雖按夏時之¶
春於夘辰之月乃春田之蒐夫子只書曰夏蒐于比蒲¶
<pb:KR3k0043_WYG_014-27b>¶
此所謂夏非周之夏而何次年又書五月大蒐于比蒲¶
亦然也陳寵傳尤明白曰天以為正周以為春註曰今¶
十一月也地以為正殷以為春註云今十二月也人以¶
為正夏以為春註云今正月也孟子七八月之間旱等¶
不待多言而明是三代之正子丑寅三陽月皆可以春¶
言也胡氏春秋傳不敢謂王正月為非子月而於春王¶
正月之春字謂以夏時冠周月皆考之不審安有隔兩¶
月而以夏時冠周月之理但得四時之正適冬寒春煖¶
<pb:KR3k0043_WYG_014-28a>¶
之宜則惟夏時為然夫子欲行夏時蓋答顔子使得為¶
邦則宜如此耳豈可但知有夏時之春而不知商正周¶
正之春乎一陽二陽三陽之月皆可為春故三代迭用¶
之以為歲首以一日論子時既可為次日子月豈不可¶
為次年觀此則三代皆不改月數與冬不可為春之説¶
陷於一偏明矣(此辯見書泰誓/十有三年春下)¶
按陳氏此説援引的當已無可議但商書再言十有二¶
月正是蔡氏主意立説之張本陳氏既不於彼處辯之¶
<pb:KR3k0043_WYG_014-28b>¶
及至此處辯論又無一言及彼豈偶未之思耶抑未得¶
其説故遂不敢牽動之耶惟張敷言之説可以補陳氏¶
之缺今存于後¶
張敷言改月數議曰或謂三代改正朔無異議月數之¶
改諸儒議論不一學者病焉亦嘗攷之乎曰夏商之制¶
世逺無文不可深究周制尚可得而言之謂不改可乎¶
曰可何以徵之四月維夏六月徂暑周詩甚明謂之改¶
可乎曰可何以徵之孟子七八月之間旱春秋正月日¶
<pb:KR3k0043_WYG_014-29a>¶
南至二月無氷之類是也然則無定論乎曰有間者伏¶
讀春秋至春王正月竊有疑焉夫正月固王之正月如¶
後世史書書正月即時王之正月也何假稱王竊意必¶
其别有所謂正月者故稱王以别之及讀僖公五年晉¶
獻公伐虢以克敵之期問於卜偃答以九月十月之交¶
考之童謠星象之驗皆是夏正十月而其傳乃書在十¶
二月其改月明矣又哀公三十年絳縣老人自實其年¶
稱臣生之歲正月甲子朔于今四百四十五甲子矣其¶
<pb:KR3k0043_WYG_014-29b>¶
季三之一所稱正月亦是夏正寅月孔疏甚明文多不¶
載攷之老人所歴正七十三年二萬六千六百六十六¶
日當盡丑月癸未其傳乃書在二月其改月又明矣然¶
卜偃老人併是周人一則對君一則對執政大夫其歲¶
月又二事中之切用非若他事泛言日月何故舍時王¶
之正月月數而言夏正哉聽之者亦何故都不致詰即¶
知為寅月起數哉因是而知周之正朔月數皆改必其¶
朝覲聘問頒朔授時凡筆之於史冊者即用時王正月¶
<pb:KR3k0043_WYG_014-30a>¶
月數其民俗歲時相語之話言則皆以寅月起數如後¶
世者自若也而春秋書王正月以别民俗為無疑周人¶
之詩孟子之書亦各有所取也不然諸儒之論各執所¶
見主改者遇不改之文則没而不書主不改者遇改月¶
之義則諱而不録終不能曉然相通以祛學者之惑曰¶
周以子月為正為一月信矣以為春乎曰然寒暑反易¶
可乎曰未也先王之制易姓受命必改夫正朔易其服¶
色殊其徽號新民之耳目以權一時之宜非謂冬必為¶
<pb:KR3k0043_WYG_014-30b>¶
春子之一月便可祈穀上帝矣便可犧牲不用牝矣曰¶
有未安乎曰固也不然夫子不曰行夏之時矣周公作¶
禮正月之後不復曰正歲矣(凌人正嵗十有二月令斬/氷最可攷既以寅月為正)¶
(嵗則子月為/權宜得矣)説正嵗者不謂夏得四時之正殷周不得¶
矣必有復以子丑之月為正者矣(唐武氏雖嘗以子月/為正却未嘗改時月)¶
(肅宗以子月為嵗首斗/建紀月但行一年耳)曰子謂必其筆之史冊者則用¶
時王正月月數伊訓之元祀十有二月蔡氏以為殷正¶
月者果何月乎曰建子月也殷正固在丑月然則嗣王¶
<pb:KR3k0043_WYG_014-31a>¶
祇見及太甲篇之嗣王奉歸舉不在正月乎曰後世嗣¶
王冕服考之顧命固有常儀何待正月而放桐之事又¶
人臣大變周公之聖猶被流言阿衡之心為何如哉朝¶
而自怨夕當復辟尤不須於正月也况正月但書十二¶
以虞書正月上日正月朔旦及秦漢而下例之殷不其¶
獨無正乎曰秦以亥正猶稱十月不亦同乎曰秦正之¶
謬安足取法蓋秦於寅月書正嵗首十月其制又異不¶
若殷之全無正也曰或者謂晉用夏正故卜偃老人之¶
<pb:KR3k0043_WYG_014-31b>¶
言如此則又何説也曰是又不然老人之言在晉文伯¶
後容或有之卜偃之言乃獻公之世是時&ZX-111d96;國日淺二¶
軍始備晉文未興齊桓尚在雖嘗滅霍滅耿小小得志¶
方朝周納貢之不暇亦何敢毁冠裂冕更姓改物而用¶
夏正哉然則愚之所見為有據而春王正月之一辭今¶
古諸儒不敢輕議者固著明矣¶
按張氏此説與陳定宇之説互相發明甚善至于商書¶
再言十二月之辯尤可以補陳氏之缺故備録於此云¶
<pb:KR3k0043_WYG_014-32a>¶
或謂改正朔而不改月數夏商西周之時皆然故商以¶
建丑之月為嵗首而書言元祀十有二月乙丑伊尹祠¶
于先王奉嗣王祇見厥祖又言惟三祀十有二月朔伊¶
尹以冕服奉嗣王歸于亳是商雖以丑月為正而寅月¶
起數未嘗改也愚切以為蔡傳推之固是如此然張敷¶
言之説似亦有理所碍者即位之年不當稱元祀耳(或/正)¶
(以此破張/氏故及之)崩年改元亂世之事不容在伊尹而有之此¶
是以周之禮證夏商則然耳然三代之禮至周大備烏¶
<pb:KR3k0043_WYG_014-32b>¶
知自周以前亦皆如周之制乎舜禹即位以孟子推之¶
當在堯舜既崩三年之後不知踰年改元之禮將朱均¶
行之乎將虚其年數俟舜禹即位而後行乎是固不可¶
考矣其他夏商以前禮有不如周之大備者何限政恐¶
夏忠商質踰年改元之禮亦至周之文而後備事固未¶
可知也蘇氏推周制以律商亦猶顧命中推春秋之禮¶
以議召公者相似召公親與周公同僚為周公所敬信¶
知禮乃不得如蘇氏耶正恐蘇氏以後推前皆未得為¶
<pb:KR3k0043_WYG_014-33a>¶
至當耳蔡氏引春正為不改月數之證亦是以後推前¶
其得失張敷言已辯之矣愚奚容贅¶
或又謂因正朔之改而并改月數周東遷以後則然春¶
秋所書時月以時考之的是子月起數意者平王於遷¶
洛之後稍欲示有所革以新天下之耳目故因先王正¶
朔之改而并改月數以合之焉愚竊以為蔡氏主不改¶
月數之説而為春秋所碍故其援引皆不及春秋或為¶
此説蓋欲為蔡氏剔撥此碍㑹諸經而定為不刋之説¶
<pb:KR3k0043_WYG_014-33b>¶
也但此事須得先秦古書為據方可以决數千載之疑¶
而取信於來世今皆無之而但以意者平王之言發其¶
端殊未得為定論也且以夫子之聖能言夏殷之禮尚¶
以把宋無徵而不敢從况今并把宋之屬無之乎然則¶
雖有夫子之聖復生於今若無證據恐亦不敢以意言¶
平王示有所革之事也平王不能自振事事因循何以¶
見其獨有志於此一事耶若唐宋以來儒者有此等議¶
論皆是臆度附㑹不足引以為據也¶
<pb:KR3k0043_WYG_014-34a>¶
　書伊訓惟元祀十有二月蔡氏傳云秦建亥矣云云¶
　且秦史制書謂改年始朝賀皆以十月起數矣秦繼¶
　周者也若改月數則周之十月為建酉矣安在其為¶
　建亥乎¶
按周亡於秦昭襄王五十一年乙巳秦改正朔於始皇¶
二十六年庚辰當是時周亡已三十六年矣周在時禮¶
樂已不自天子出號令已不行于天下民間私稱已皆¶
是以寅月起數周既亡矣則建子之正既不得為時王¶
<pb:KR3k0043_WYG_014-34b>¶
之制天下又安有所謂周正者乎然則秦所謂冬十月¶
者是因民間私稱夏正而書之無足疑者此於周改月¶
之説自不相碍不足以為㨿也不知識者以為然否¶
　書泰誓上惟十有三年春蔡氏傳云云又按漢孔氏¶
　以春為建子之月蓋謂三代改正朔必改月數改月¶
　數必以其正為四時之首序言一月戊午既以一月¶
　為建子之月而經又係之以春故遂以建子之月為¶
　春夫改正朔不改月數於太甲辯之詳矣而四時改¶
<pb:KR3k0043_WYG_014-35a>¶
　易尤為無義冬不可以為春寒不可以為煖固不待¶
　辯而明矣或曰鄭氏箋詩維暮之春亦言周之季春¶
　於夏為孟春曰此漢儒承襲之誤耳且臣工詩言維¶
　暮之春亦又何求如何新畬於皇來麰將受厥明蓋¶
　言暮春則當治其新畬也今如何哉然麰麥将熟可¶
　以受上帝之明賜矣麰麥將熟則建辰之月夏正季¶
　春審矣鄭氏於詩且不得其義則其考之固不審也¶
　不然則商以季冬為春周以仲冬為春四時反逆皆¶
<pb:KR3k0043_WYG_014-35b>¶
　不得其正豈三代聖人奉天之政乎¶
按四時改易冬不可以為春之疑今亦不在多辯但以¶
夫子行夏之時之一言證之足矣夫時之一字非但指¶
正朔月數而言必是指春夏秋冬四時而言甚明既有¶
所謂夏之時則必有所謂商之時周之時矣顏子問為¶
邦夫子欲其行夏之時則是當時所行未必是夏時也¶
未是夏時非周之時而何夏之時以建寅之月為春則¶
周之時必以建子之月為春矣若周之時春亦建寅無¶
<pb:KR3k0043_WYG_014-36a>¶
以異於夏時者則又何以必曰行夏之時為哉餘則陳¶
定宇之言備矣至於鄭氏箋詩蓋亦不知民間私稱只¶
是夏時而例以時王之制律之故至此誤耳蔡氏非之¶
誠是也若以張敷言史冊所用民俗所言二説例之則¶
不待多辯而自解釋矣蓋詩為詠歌之辭所言多是以¶
寅月起數者不特臣工一篇為然正所謂民俗歲時相¶
與話言者也鄭氏必欲抝以從子固誤蔡氏又欲援以¶
為不改月數之證要亦知其一而不知其二也餘則前¶
<pb:KR3k0043_WYG_014-36b>¶
辯已詳更不再述¶
　書武成篇惟一月壬辰蔡氏傳曰一月建寅之月不¶
　曰正而曰一者商建丑以十二月為正朔故曰一月¶
　也¶
按二孔林氏皆以一月為子月蔡氏不從其説竊意一¶
月便是子月無可疑者其所以不曰正而曰一者以時¶
方舉事商命未改時王正在丑周家雖因國俗紀候而¶
未得定正月之名史官追書前事亦不容因後改前失¶
<pb:KR3k0043_WYG_014-37a>¶
傳信之意也與七月詩一之日者正同推彼可以明此¶
矣又按夏書明有三正之文而天正地正人正之名見¶
者亦非一處若如皆以寅月起數與商正建丑以十二¶
月為正朔故建寅之月不曰正而曰一之言則是惟夏¶
為有正殷同雖改正朔而皆無正月之名烏在其為天¶
正地正建子為正建丑為正也¶
陳定宇又曰愚按蔡氏傳於泰誓上及武成皆以孟春¶
一月為建寅之月與二孔之説不合必證以前漢律歴¶
<pb:KR3k0043_WYG_014-37b>¶
志始尤明白志曰周師初發以殷十一月(亥/月)戊子後三¶
日得周正月辛夘朔(子/月)明日壬辰至戊午渡孟津明日¶
已未冬至(正月二/十九日)庚申二月朔(丑/月)四日癸亥至牧野閏¶
二月庚寅朔三月二日庚申驚蟄(以驚蟄為寅月/中氣今云雨水)四月¶
己丑朔死霸死霸朔也生霸望也是月甲辰望乙巳旁¶
之故武成曰惟四月既旁生霸粤六日庚戌武王燎于¶
周廟以節氣證之則武成以周正紀月數而非夏正不¶
辯而明矣¶
<pb:KR3k0043_WYG_014-38a>¶
按漢志雖非先秦古書然終是近古可信較之陳寵傳¶
則此尤為近古皆非唐宋以來諸儒臆度附㑹無所證¶
據之比讀書者宜有取焉竊嘗又按易臨卦彖辭有曰¶
至于八月有凶此八月程朱二夫子皆以為自子月起¶
數當是今六月遯卦雖本義兼存或説是今八月觀卦¶
之説于右終是不如主前説之力况前説勝後説又朱¶
子平日解經之通例乎兼語録答學者之問又只主周¶
正可見愚竊以為臨彖元亨利貞與有凶皆主陽言以¶
<pb:KR3k0043_WYG_014-38b>¶
二陽上進凌逼四隂故其亨在陽将來諸爻盡變則二¶
隂長而四陽遯故其凶亦在陽况臨觀與遯三卦皆就¶
陽爻取義名卦陽浸長則為臨陽退避則為遯陽在上¶
示下則為觀然則退遯可以有凶言明矣觀雖亦是隂¶
長陽消之卦然聖人扶陽抑隂固已别取義名卦矣不¶
應於此又指為有凶也然則八月指遯而言明甚卦辭¶
是文王所繫文王在商而自子月起數者亦猶先公一¶
之日二之日紀數也¶
<pb:KR3k0043_WYG_014-39a>¶
　右正朔月數改與不改之説自孟子以來千五六百¶
　載諸儒無有定論近代陳定宇張敷言之説議論援¶
　據似覺平正確實雖未得為定論猶為彼善於此愚¶
　深信之而同志辯詰紛然酬答不暇近得月數因革¶
　觀之則知鄉也同志所辯詰者盡在此矣暇日裒集¶
　諸説於一處仍疏已見于後以就有道而正焉¶
　¶
　¶
<pb:KR3k0043_WYG_014-39b>¶
　¶
　¶
　¶
　¶
　¶
　¶
　¶
　稗編卷十四¶
