# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.051655
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十
<pb:KR3k0043_WYG_020-1a>¶
欽定四庫全書¶
　稗編卷二十　　　　　　明　唐順之　撰¶
　　禮經二¶
　　　論稅賦出于私田　　　　　鄭伯謙(後同/)¶
或問畿外有貢畿内有賦有稅有征斂之目其别如何¶
曰公田以為稅私田以出賦征斂則稅賦之總名家征¶
力征則以一家餘夫之力言之夫征地征則以一夫私¶
田之賦言之若畿外諸侯則食公田之稅以為禄斡私¶
<pb:KR3k0043_WYG_020-1b>¶
田之賦以為貢耳學者於貢賦稅之說何其紛紛也愚¶
請略公田之稅而姑論畿内之賦次及於畿外之貢然¶
後紛紛之說可以盡折而一之人徒見夫稅以足食賦¶
以足兵則以民賦為止於兵車以九賦為諸臣禄田之¶
賦非也稅賦雖一而賦有三凡起徒役毋過家一人此¶
兵賦也甸出長轂一乗此車賦也一曰邦中二曰四郊¶
而下此九等之賦也時方有事則農出一兵甸出一車¶
事已則兵還於農車還於甸雖名為賦其實則使民自¶
<pb:KR3k0043_WYG_020-2a>¶
為衛耳有以足軍之用而未有以足國之用也國之大¶
用有祭祀有賔客有䘮荒羞服有工事幣帛有芻秣匪¶
頒好用不取諸民於誰責而供之於是始取百畆之私¶
以制九等之賦勸九職之任以代九賦之出今攷之周¶
禮國中四郊之賦閭師征之野之貢賦縣師征之委人¶
征薪芻木材獸人㕓人斂皮毛筋角角人徴齒角羽翮¶
卝人收金玉錫石澤虞取國澤財物掌葛掌染草則征¶
絺綌染草以當邦賦掌炭掌茶則征灰炭茅莠以當邦¶
<pb:KR3k0043_WYG_020-2b>¶
賦其始也以九榖為主而其終則皆以九職之物充賦¶
其始也以五等定輕重而其終則皆以年之上下出歛¶
法熟讀一書其所以孜孜於田賦之說者盖以其未始¶
立法也若公田十一之稅周禮曷嘗一言之豈惟公田¶
太宰九等之賦不言軍旅亦以一兵一車之出自有定¶
制耳此自黄帝為井牧以來未之有改彼則自周公之¶
身而經始之色目常慮其巧立輕重常恐其過差有無¶
常患其相違受用常憂其相亂是以太宰正其名載師¶
<pb:KR3k0043_WYG_020-3a>¶
酌其數閭師縣師隨其物太府謹其待用盖其終始本¶
末無毫髮不經思慮者達之王畿之外則有異名而無¶
異法諸侯食其稅於國則稅之名變而為禄諸侯納其¶
賦於王則賦之名變而為貢始於太宰之致其用中於¶
司馬之制其賦終於小行人之令其獻考之職方氏自¶
揚之金錫荆之丹銀以至并之布帛此即取物以充賦¶
也又考之大行人自侯服之祀物甸服之嬪物以至要¶
服之貨物此即變賦以為貢也其纎悉委曲則與畿内¶
<pb:KR3k0043_WYG_020-3b>¶
無一不相應者盖嘗以禹貢之書攷之然後周禮貢稅¶
賦之别源流會通益無可疑者夫冀州在王畿之内堯¶
之所都也厥賦惟上上厥田惟中中是公田之稅雖其¶
等在五而私田之賦折以他物則其等實在一也此乃¶
太宰之九賦也八州在王畿之外諸侯之國也田賦之¶
下於是始立為貢篚之制焉有金木鉛石之貢有漆絲¶
羽茅之貢有球琳琅玕銀鏤砮磬之貢此則太宰之九¶
貢也然禹貢與周禮少異者周禮畿内之類通可以言¶
<pb:KR3k0043_WYG_020-4a>¶
貢而禹貢則專指以為賦禹貢畿内之賦專以米粟之¶
屬而周禮則雜以他物代之此特其㣲異者耳不害其¶
為同也周衰王制不明貢稅賦之法不復存成王周公¶
之制魯之宣公初稅畆是以公田之外復履私田之畆¶
行十一之稅雖然賦則尚無恙也至於成公之作丘甲¶
則每三甸而加一乗兵車之賦非復司馬法之舊哀公¶
之用田賦則受田百畆而出賦二十畆私田之賦非復¶
載師之舊至於邦國之貢益悖謬而無統包茅不入王¶
<pb:KR3k0043_WYG_020-4b>¶
祭不共是諸侯既不致貢於天子子産言鄭伯之男而¶
使從公侯之貢是晉人責貢於諸侯者又難給焉此豈¶
惟非周家之舊法哉虞夏貢賦之法自三代以來所謂¶
相承而不廢者至春秋而掃地矣嗚呼讀周禮見周之¶
所以盛讀春秋見周之所以衰¶
　　　太宰節財用¶
或問王制之書言冡宰嵗杪制國用此九賦九貢之後¶
亦有九式以節財用冡宰與王論道經邦者而區區於¶
<pb:KR3k0043_WYG_020-5a>¶
理財用之末何也曰君心之非莫大乎侈心之生財聚¶
於公上而大臣不敢撙節於其間則府庫之充牣財物¶
之浩穣而人主之宫室器用服食賜予一切始無度矣¶
是固蠱壊心術之大源而以道佐人主者之急務也余¶
嘗論冡宰屬官以為内外庭宿衛之士士之賤者也烹¶
庖饔膳之事事之辱者也魚腊酒漿醯醢之物物之㣲¶
者也次舎幄帟䘮服為末用宦寺嬪御洒掃使令為冗¶
役而宴私玩狎之際易以惑悦人主之耳目而侵竊大¶
<pb:KR3k0043_WYG_020-5b>¶
臣之權柄是以冡宰一舉而盡握之此固一說也然而¶
府庫之財物國家之耗費亦莫大乎是數者之間使太¶
宰身不得總其人心不得約其用則多寡豐殺去取用¶
舎損益之目誰得而檢之秦漢以來散無統紀武帝窮¶
奢極侈尤為無度衛士已三萬人而郎衛之外又増置¶
期門羽林南北軍之外又増置八校尉無復多寡之節¶
少府掌山海池澤之稅以充天子私供養太官士丞主¶
膳食湯官主餅餌導官主擇米胞人主宰割無復豐約¶
<pb:KR3k0043_WYG_020-6a>¶
去取之制黄門給事禁中鉤盾掌苑囿尚方作禁器御¶
府主衣服掖庭永巷亦置八丞上林池籞多至十監無¶
復用舎損益之限北至朔方東封泰山所過賞賜用帛¶
百餘萬疋金錢以鉅萬計縣官空虛而吏始坐市列肆¶
販物求利矣異時元帝在位雖號温恭少欲而齊三服¶
官作工各數千人一嵗費數鉅萬蜀廣漢主金銀器嵗¶
各用五百萬三工官官費五千萬東西織室亦然廐馬¶
食粟將萬疋此御史大夫貢禹所以拳拳獻忠願减諸¶
<pb:KR3k0043_WYG_020-6b>¶
離宫及長樂宫衛之大半太僕减食榖之馬水衡减食¶
肉之獸省宜春之苑罷角觝之戯復齊三服官之舊而¶
還髙祖孝文之節儉也雖然禹徒知髙祖孝文之節儉¶
而豈知有太宰九式之均節耶以周禮考之膳夫嵗終¶
則㑹惟王及后世子之膳不㑹庖人嵗終則㑹惟王及¶
后世子之膳禽不㑹酒人嵗終則㑹惟王及后之飲酒¶
不㑹内府嵗終不㑹王后之服司裘嵗終不㑹王之裘¶
與其皮事夫一歳之財有限而司徒所以制一嵗之入¶
<pb:KR3k0043_WYG_020-7a>¶
冡宰所以制一歳之出者亦有常令而皆曰不㑹豈真¶
使王后世子得以自便而自取耶彼賤有司也以區區¶
賤有司而與至尊較出入之是非計用度之當否則於¶
勢為不順於事為難行是以上取之而下供之而多寡¶
豐殺去取用舎損益之數則自有九式存焉吾何與知¶
而與至尊者較曲直取與耶是故好用匪頒吾則共之¶
芻秣幣帛吾則共之工事羞服䘮荒賔客祭祀吾則共¶
之以至向之所謂賤士辱事㣲物末用冗役吾又一切¶
<pb:KR3k0043_WYG_020-7b>¶
共之而一曰祭祀之式至九曰好用之式太宰則總持¶
之夫惟財共於有司而式法持於太宰是以人主不敢¶
違式法而過取百官有司於此亦不敢至於違式法而¶
過共宰夫以式法掌祭祀酒人以式法授酒材掌皮以¶
式法頒皮革委人以式法具薪蒸木材職幣以式法歛¶
幣餘職嵗以式法賛逆㑹太府以式法頒貨賄人主之¶
私心以式法而礙則侈心以式法而銷國用不屈民力¶
不匱而玉府之財用始沛然有餘而論道經邦之地始¶
<pb:KR3k0043_WYG_020-8a>¶
造原立本於此而無以蠱壊之也或曰小宰之職以法¶
掌祭祀朝覲會同賔客之戒其軍旅田役䘮荒亦如之¶
七事者令百官府共其財用今九式之中乃不及朝覲¶
㑹同軍旅田役何也曰朝覲㑹同之用不過牢禮委積¶
膳獻飲食賔賜飱宰而已此則賔客之式也軍旅田役¶
之用亦不過幣賫委人共委積薪帛司勲掌賞地宫正¶
頒衣裘車人矢人繕人藁人司弓矢司甲兵之數一切¶
皆有法式以給其財此則幣帛芻秣匪頒工事之式也¶
<pb:KR3k0043_WYG_020-8b>¶
或又曰軍旅田役莫大於餱糧而不為之式何也曰居¶
者積倉行者裹糧人自為具非公家之所給也公家之¶
所給惟官府中供軍事者耳此則有廩人治師役之糧¶
食倉人共道路之榖食遺人掌道路之委積是不為無¶
法也大抵太宰之所謂理財惟急於理其出而已盖財¶
多則下之用者易失之滲漏上之取者每患於過差九¶
式之法不過以撙節人主亦以隄防百官有司之失物¶
避名也式法不行而後上下始交征利矣錙銖而取泥¶
<pb:KR3k0043_WYG_020-9a>¶
沙而用竭九州之財不足以贍一人之欲而公私始俱¶
受其病矣嗚呼是其所以為秦漢歟¶
　　　論理財重㑹計之任上¶
或問周制天下之財皆受令於太宰而總於太府其玉¶
府則專掌王之器物以共王之服食好賜其内府則受¶
九貢九賦九功之貨賄良兵良器以待邦之大用其外¶
府則專職邦布以待邦之小用至於司㑹則惟總其㑹¶
司書則惟總其書職内則惟記其入職嵗則惟稽其出¶
<pb:KR3k0043_WYG_020-9b>¶
職幣則惟振歛財幣之餘與夫司裘掌皮則又皆惟㑹¶
計一物一用是自太宰而下其出納移用之權盡總於¶
太府而司㑹至掌皮則不過紏察鉤考之而已然太府¶
則下大夫為之長而司㑹則反以中大夫為之長司㑹¶
之權反重於太府何也曰此聖人之深意也以㑹計之¶
官稽掌財用財之吏茍其權不足以相檢括而為太府¶
者反得以勢臨之則彼將聽命之不暇而何敢以究鹵¶
莾而察姦欺鹵莾姦欺無所忌則沉溺掩蔽之弊生而¶
<pb:KR3k0043_WYG_020-10a>¶
匱乏枵虗之患至暴征横歛之原必自是而啓矣是以¶
聖人必使之有相臨之勢以去其相黨之私然後理財¶
之本末為可觀今以司㑹而下攷之所謂職内職嵗司¶
書職幣司裘掌皮亦均之為理財也宜屬於太府而皆¶
司㑹主之司㑹之權不重乎不惟此也太府頒其貨于¶
受藏之府頒其賄于受用之府凡掌財用財者無不於¶
太府受財焉而詔王及冡宰廢置乃司㑹主之司㑹之¶
權不重乎抑又不惟此也司㑹司書皆一體也司㑹掌¶
<pb:KR3k0043_WYG_020-10b>¶
六典八法八則之二司書亦掌六典八法八則之二夫¶
六典以治邦國八法以治官府八則以治都鄙乃宰相¶
之職業而太宰之所以佐王者也二之以小宰固其理¶
勢之當然彼司會司書乃亦得而二之司㑹之權不重¶
乎夫惟㑹計之權重則紏察鉤攷之勢得以行於諸府¶
之中事不至於欺偽用不至於乾没數不至於虧耗國¶
計不匱而功化無不舉推而至於典法則之處無不各¶
行其所行大抵欺罔不生則財用足財用不缺則百度¶
<pb:KR3k0043_WYG_020-11a>¶
無所虧可以備威儀可以興文物車旌圭璧之器梓匠¶
輪輿之度衣裳冕弁尊爵爼豆之禮上而郊天祀地下¶
而師田行役冠婚䘮祭皆可以並舉而無遺當其禮制¶
樂作兵寢刑措而餘財餘力之效雖神祗祖考尤安樂¶
之治道之成天下夫孰有廢而不舉者向使司㑹之於¶
太府不敢論其曲直當否不敢抗其是非上下相&ZX-111e00;以¶
為欺而彼此相容以為姦則不終日而匱乏隨之矣財¶
力既屈國用蕭條下無以應無厭之求上無以充法式¶
<pb:KR3k0043_WYG_020-11b>¶
之用上下觧散而禮樂庶事廢墜而荒落向之所謂六¶
典八法八則太宰固不得而自行矣然則周家所以重¶
司會之權者固將以助太宰之治也春官太史亦然鄭¶
氏不深於周禮乃謂太府若漢之司農司㑹若漢之尚¶
書不知漢以司農少府掌内外之財而尚書特少府之¶
屬官耳紏察鉤考之權安得以其屬而行於其長也而¶
後之儒者則又疑泉府倉人廩人掌泉榖之出入而不¶
㑹計不知此三者之列於司徒特以其事近於民耳若¶
<pb:KR3k0043_WYG_020-12a>¶
㑹計則同出於司㑹而已且其致九貢九賦九功九式¶
之財用所以於其入而㑹之也掌官府郊野縣都百物¶
之財用所以於其出而㑹之也以其入而考其出所以¶
參互而㑹之也百官之府百里逺近之郊三等之采地¶
司㑹皆得以㑹之固不應若尚書之卑而法不及行於¶
司徒之屬也先王建官之意深矣漢唐何足以知之漢¶
興之初亦嘗少近於此以蕭何為相國而以張蒼為計¶
相計相之權正周司㑹之職也命名曰相與相國並立¶
<pb:KR3k0043_WYG_020-12b>¶
其事權為甚重計天下之財而財不在其手其鉤攷為¶
甚公使漢終守此制而行之於司農少府之上夫誰曰¶
非古然其遷計相也止於一月其更計相而為主計也¶
又止於四歳自是而後主計之名與蒼俱罷矣司農少¶
府各自受天下之財入而三公之屬又有倉曹以主倉¶
榖有金曹以主鹽鐵貨幣又自分司農之財而有之而¶
㑹計之官獨無聞焉遂使鄭氏猥以尚書而充之每觀¶
文帝問一歳錢榖出入之數而平勃皆以為不知而請¶
<pb:KR3k0043_WYG_020-13a>¶
問治粟内史則知錢榖自司農之外無有能知其數者¶
宣帝之世韓延壽守東郡放散官錢千餘萬是時蕭望¶
之為御史大夫即遣御史詰問之自奏職在總領天下¶
聞事不敢不問豈自計相罷後御史總領天下之財計¶
耶是未可知也自光武歸禁錢於司農歸水利於少府¶
歸鹽鐵於郡國意善而治不精故章和以後改司農平¶
準為中準而列於内署而取少府之所掌尚藥太官御¶
者鉤盾尚方考工諸曹列而為監又盡用奄人以領之¶
<pb:KR3k0043_WYG_020-13b>¶
不惟無稽攷之官而士大夫亦無復有與財計者矣以¶
至李唐此弊不革財雖掌於士大夫之手而紏察稽攷¶
猶未有執其權者且三司使之名一曰鹽鐵二曰租調¶
三曰度支度支以相㑹計其名非不美也然當時三司¶
獨設副使以三司使為之長則度支要是三司使之屬¶
耳其官長治財而其屬攷之於勢為不順宋朝三司使¶
其屬官亦有磨勘司均之為失周官之意也渡江之後¶
南庫令宰相提領雖稍異於他官之檢覈而内外不得¶
<pb:KR3k0043_WYG_020-14a>¶
以兼統矣然則因宋朝之磨勘司唐之度支使漢之計¶
相而正之以周人司㑹之名使之權尊勢重以臨於三¶
司之上而受令於三公之下國用其庶幾乎¶
　　　㑹計論下¶
或問西漢自計相主計之罷司農少府分受天下之財¶
倉曹又分司農少府之財利權散主漫不可攷疑其為¶
防甚疎矣而當時之財物反以充羡東漢自光武歸鹽¶
鐵之利與郡國併水衡之利於少府出少府之陂澤於¶
<pb:KR3k0043_WYG_020-14b>¶
司農司農以四時受郡國錢榖之數四方調度一切闗¶
請又有尚書以參互鉤攷之利源始澄不相淆亂疑其¶
為防甚宻矣而當時財物反以耗散而不足何也曰東¶
都之不足固其法之所宜有也宫中用度一切付之有¶
司豈後世之所能堪尚書少府之屬耳焉有其官長理¶
財而其官屬能攷之者前二論已詳之矣此不必復論¶
乃若西漢之所謂充羡亦不過一時取天下之財而聚¶
之公上耳非有㑹計之法以通融上下之有無以均節¶
<pb:KR3k0043_WYG_020-15a>¶
財用之出入而至於有餘也食貨志言武帝之初承文¶
景之後都鄙廩庾皆滿而府庫餘財京師之錢累百鉅¶
萬貫朽而不可校太倉之粟陳陳相因充溢露積腐敗¶
而不可食財物之浩穰漢之富庶於是為極矣然建元¶
三年平原河溢民已相食何但若此廩廩也六十餘年¶
之富庶曽未三年遽不足以支一朝之變乎盖自賈誼¶
晁錯勸文帝以蓄積均之為蓄積也誼則欲公私之兼¶
足而錯則專剥民以厚君今年入粟於邊郡明年入粟¶
<pb:KR3k0043_WYG_020-15b>¶
於内郡郡縣之倉庾皆盈矣而民則無顆粒之餘平居¶
無事猶以自支而不見其缺一旦旱乾水溢變起倉卒¶
民則何以支此帝也哆然徒見其上之有餘而不知其¶
下之不足外則窮兵黷武内則窮奢極侈公卿大臣曽¶
無一人焉執均節之法以限制其方張之意至是則公¶
私俱困矣竭四海之財不足以贍一人之欲財力既屈¶
急征横歛生民復被其毒蕭然殆無以異於水旱之時¶
也嗟夫舉天下之財而藏於國其歛之既無度舉國家¶
<pb:KR3k0043_WYG_020-16a>¶
所有之財而奉一人其用之又無節而其極也又不免¶
暴征於民以寛其目前之計若是而猶曰西漢之財物¶
充羡吾亦不知其以何者為充羡也況又有所謂鹵莾¶
蔽匿之失乾没滲漏之弊千姦萬欺之轉移攘竊乎取¶
之無度用之無節而㑹計之尤為無法盖嘗觀之中尉¶
脱卒動數萬人(王温/舒)樂安隠田幾四百頃(康衡/)闗東¶
流民無名者四十萬(石慶/)少府陂澤多為貴戚冒墾(石/)¶
(顯/)版籍甚不明而口筭田租所入甚無定數也近税武¶
<pb:KR3k0043_WYG_020-16b>¶
關以給守卒逺田車師以給過使(上武紀/下西域)公車索¶
米於長安(東方/朔)掖庭出私錢以養宗室(丙吉/)郎官¶
出私錢以市財用(楊惲/)劑劵甚不明而廪禄所給甚無¶
定所也㑹稽計籍三年不上(嚴助/)内史假貨殖多不入¶
(倪寛/)東郡官錢放散至千餘萬(韓延/夀)乘傳而行郡國¶
矯賦至六百萬(賈誼/)課最甚不嚴而州縣所供甚鹵莽¶
而無定期也乘輿賜竭取給大農食貨大農錢盡續以¶
少府(賈誼/)平陵工作取諸水衡(宣紀/)私用經費甚不常¶
<pb:KR3k0043_WYG_020-17a>¶
而緩急所移用甚紊亂而無定制也以至無額雜賦羡¶
租之積尤為泛然無統如贖罪之錢儲於北軍(江充/)無¶
名之錢儲於郡内(張安/世)卒吏之錢寄於州郡(東海/)廪¶
犧之錢寄於馮翊(韓延/夀)軍市之租委於邊吏(馮唐/)則¶
其渙散尚有未易究者執掌之官吏出入之司尤存不¶
聞有奉公亷平者糴邊榖百萬而虗數至六十萬斛(趙/充)¶
(國/)僦民牛車而増價至三十萬(田延/年)甚者或私僦¶
賓客而入多逋負(鄭當/時)則其轉移侵蝕尚有未易¶
<pb:KR3k0043_WYG_020-17b>¶
悉數者葢自漢家無計相之官公卿大臣無有能知錢榖¶
之數是以人主肆其侈於上人臣肆其欺於下而民獨¶
被其害於中以至於若此時也周家之所謂充羡宜不¶
如此夫以漢去周之近使其參酌周制有書契版圖如¶
司書則口筭田租何至於無定數有頒財受財如太府¶
則劑劵廪給何至於無定所有九貢九賦九功之令財¶
用有日成月成歲成之攷出入則課最期會何至於無¶
定期有玉府外府則經費私用必不至於紊雜有職内¶
<pb:KR3k0043_WYG_020-18a>¶
職幣則羡租雜賦必不至於渙散總而言之有㑹計之¶
權如司㑹之重則凡百官吏又將不敢以容其姦欺柰¶
何聚天下之財於公而聴君臣上下之各自行其私乎¶
恣人以財而人無不貪猶飲人以酒而人無不狂也與¶
人以利而人無不取猶飼馬以芻粟而馬無不食也周¶
公創法肯若是其疎乎周家㑹計之法所以為盡善者¶
盖不獨攷其國之財亦將以併考天下之財也以司書¶
觀之所謂知民之財者則諸府所受之貢賦必欲知其¶
<pb:KR3k0043_WYG_020-18b>¶
欠餘也所謂知器械之數者則執事官吏所用之器械¶
必欲知其存亡也至於知田野夫家六畜之數則井田¶
夫家有多而有寡牧野畜産有蕃而有耗無不考之知¶
山林川澤之數則山林之材木有童而有殖川澤之蒲¶
葦魚鼈有盛而有衰無不攷之若其有餘則輸官之數¶
必不容其虧若其不足則輸官之數必不取其盈盖上¶
下相通有無相濟合天下為一體而為之不若漢之判¶
然不相闗也論財物之充羡其本末源流要必如是而¶
<pb:KR3k0043_WYG_020-19a>¶
後可¶
　　　宿衛¶
或問宫正掌兵衛宫伯掌郎衛而兵衛郎衛則皆統於¶
太宰何也曰宿衛不統於太宰則内外之勢有所限隔¶
而賢否之人無所决擇事權將分政令將下移而錯出¶
其禍有不可勝言者曰信如是説則九兵皆宿衛也虎¶
賁之虎士何以掌於司馬司𨽻之𨽻何以掌於司冦司¶
冦猶有可諉者曰是掌外朝與京師四夷之兵耳若虎¶
<pb:KR3k0043_WYG_020-19b>¶
士人百人自六軍之外獨此為王之親兵乃不統於太¶
宰而散於司馬何耶曰司馬亦聴命於太宰耳必散於¶
司馬者内外雖不可以不相統而彼此之勢則不可以¶
不相持是故兵衛掌於宫正而王之親兵與四夷之兵¶
則掌於虎賁與司𨽻昔者西漢之世以期門羽林等為¶
宫禁之親兵以衛尉掌宫門之屯兵而以城門校尉掌¶
京師十二城門之屯兵及三輔所屬於中尉之兵所謂¶
南軍盖指環衛王宫在長安之内者言之所謂北軍盖¶
<pb:KR3k0043_WYG_020-20a>¶
指十二城門及三輔屬中尉之兵在長安之外者言之¶
及武帝増置八校之兵以中壘益北軍以長水池陽胡¶
騎益南軍盖北軍不出長安之外南軍不散在三輔之¶
中八校則包南北軍在其中矣是故周勃安劉氏乃北¶
軍制南軍之效劉屈釐發三輔近縣兵及長水宣曲胡¶
騎入長安與太子戰乃南軍制北軍之效宋朝有閤門¶
司皇城司又有殿前司皇城司有親從官數千人入内¶
内侍省都知與副都知同主判之殿前司有馬步軍殿¶
<pb:KR3k0043_WYG_020-20b>¶
前太尉獨統攝之是故皇城一司於内庭宿衛無不預¶
者而獨宿直諸班禁衛則初無所統攝殿前一司雖統¶
攝諸班禁衛而皇城之事亦恝然不相闗是漢以南軍¶
北軍相制而宋朝以皇城司殿前司相維持大抵皆祖¶
周人之遺意而其所為不同者漢南北軍雖𨽻於三公¶
而掌於太尉然皆以文屬而政令不行於其間國朝則¶
皆統於樞府周則皆統於冡宰此所以逺過於漢也故¶
嘗因是而攷之以為周人宿衛之制其别有五而其所¶
<pb:KR3k0043_WYG_020-21a>¶
以為宿衛之政令者其目則有四盖居則有宫中之徒¶
役公卿大夫之士庶子以為環列腹心之衛若宫正宫¶
伯之所掌是也出則有虎士八百人掌先後王而趨以¶
卒伍視朝則在路門之右若虎賁士之所掌是也奉輿¶
馬督扈從視朝則在路門之左則有太僕以掌之所謂¶
侍御僕從罔匪正人是也執其兵器服以衛王之門外¶
朝在野外則守内列則有司𨽻以掌之所謂使其屬帥¶
四夷之𨽻是也由是言之環列腹心之衛非兵衛在内¶
<pb:KR3k0043_WYG_020-21b>¶
而不出虎士之衛為重兵之衛王不出亦不行四翟之¶
𨽻則以王之出而環衛諸門侍御僕從之役則以王之¶
行而飭整騶從此宿衛之别也然環列腹心之衛則為¶
尤重且急是故稽其功緒而紏其德行㑹其什伍而教¶
其道藝所以勸之而使為善掌其紏禁而㑹其行事掌¶
其政令而均其秩序頒其衣裘而時其誅賞所以警之¶
而使不為惡去其淫怠與其竒衺之民所以不使之放¶
僻邪侈之失德以亂宫中之政令宫正均外朝之稍食¶
<pb:KR3k0043_WYG_020-22a>¶
内宰均内朝之稍食所以養人心之善而保䕶亷恥之¶
風此宿衛之政令也夫以貴㳺之子弟授之以八次八¶
舎之職事以宫中之徒役而錯置於八次八舍之中既¶
勸其為善又禁其為惡既不使之混淆又不使之喪亷¶
恥若是則凡居王之左右前後與備王之顧問應對者¶
孰非直諒多聞之士哉君子學道則愛人小人學道則¶
易使學問日新職業日修而王亦中心無為日見正事¶
而聞正言也其餘凡係於宿衛之兵者則大司馬教之¶
<pb:KR3k0043_WYG_020-22b>¶
太僕正之司𨽻令之師氏帥之内外相統而彼此相持¶
雖名為兵而不聞有一武夫悍卒放慢詭譎之人得以¶
厠迹於其間者每觀成王之季吕伋掌虎賁之士非有¶
宰臣之命則吕伋不敢以擅發召公雖得以制命非有¶
二諸侯將命以往則召公亦不敢以專行不惟内外相¶
制而内之夾階戺而立堂垂執劉鉞而止戈刃者則又¶
無非冠冕士大夫是故春秋之際雖以僣竊之楚而環¶
列之尹太師猶得以掌之是猶有太宰統宫正宫伯之¶
<pb:KR3k0043_WYG_020-23a>¶
意區區之曹荷戈與殳猶有賢者如侯人之詩是徳行¶
道藝猶未有愧於宫正宫伯之所掌也乃若西漢之興¶
雖祖周人之故意而定内外之制然己駁雜而不純矣¶
雖然漢猶古也不惟南北軍𨽻於三公而衛尉光禄勲¶
皆屬於丞相御史光禄勲嵗以四科考第郎從官凡更¶
直執㦸内謹門禁外充車騎者無非以經明行修者為¶
之故當時諸吕之亂滕公除宫左右執㦸不肯去代王¶
入未央宫謁者執㦸衛端門不得入其效亦畧可觀矣¶
<pb:KR3k0043_WYG_020-23b>¶
自武帝使世家富人犯令而入財者皆得補郎而郎選¶
於是始衰自期門羽林佽飛之屬反𨽻於光禄勲以為¶
天子私人而兵衛於是始變自宣帝又發羽林孤兒佽¶
飛射士征西羗而禁衛始紛紛輕出光武以來其制益¶
壊矣京師止置北軍而八校之兵併為五營南軍不復¶
有焉中尉不掌京輔士卒城門不置屯兵郡國罷材官¶
車騎之屯而衛尉不聞更戍之士於是北軍分為宦官¶
所親竇武誅宦官雖召㑹北軍五校士數千人未幾即¶
<pb:KR3k0043_WYG_020-24a>¶
散䧏王甫外既不足以制内而内之所存者又未嘗教¶
之使知義焉魏晉而䧏光禄勲不復居禁中士大夫不¶
復與宫衛直閤帶刀變生肘腋唐興置左右金吾衛將¶
軍掌宫中及京師之巡警烽堠凡翊衛及外府佽飛畨¶
上者皆屬焉而文武於是判然兩途徳宗之世權移近¶
習宦官握禁兵而廢立在其手矣反覆魏晉李唐之亂¶
參觀兩漢之盛衰吾然後知周官之制不可廢有宫正¶
宫伯矣不可以無虎賁有虎賁矣不可無司𨽻有宫正¶
<pb:KR3k0043_WYG_020-24b>¶
宫伯與夫虎賁司𨽻之屬矣又不可無太宰以兼統之¶
　　　冡宰屬官¶
或問三公與王論道經邦當時下兼冡宰而其所統六¶
十官之屬往往皆士大夫所不屑為之務何也曰此固¶
所以論道經邦也人徒見夫内外庭宿衛之士士之賤¶
者也烹庖饔膳之士士之辱者也魚腊酒漿醯醢之物¶
物之㣲者也次舎幄帟裘服為末用而宦寺嬪御洒掃¶
使令為冗役也而不知夫三代以還所以蠱壊人主之¶
<pb:KR3k0043_WYG_020-25a>¶
心術而侵奪大臣之權柄者往往皆是人為之盖公卿¶
大臣其内外則有限其進退則有時不得日侍人主之¶
左右前後也若夫侍御僕從之人備趨走使令之職而¶
人主宴私玩狎之際無不與之同焉比其極也則變換¶
其耳目感移其心志伺候以迎其㫖夸靡以中其欲小¶
㢘小謹以市其信人主一墮其中則亦何所不至哉故¶
雖以文武之聖而侍御僕從猶樂於得正人而周公之¶
所以相成王而詔後世者又不獨見於太宰之屬他日¶
<pb:KR3k0043_WYG_020-25b>¶
立政之作尤拳拳於綴衣虎賁趣馬之㣲焉昔者先王¶
之時宗祝在廟三公在朝三老在學而前巫後史卜筮¶
瞽侑凡所以在左右者無不致其謹焉用能保䕶君心¶
養成聖徳宦官宫妾便嬖側媚得以趨走使令於前而¶
不得以乗間取榮寵竊威福也周公之深智逺識固有¶
見於此是以亂萌禍機之所在無不究極用見古人輔¶
相之事業皆格物窮理之學要非屑屑然樂親群有司¶
之細務而厚集權勢以尊己也宫中府中俱為一體後¶
<pb:KR3k0043_WYG_020-26a>¶
世識此意者諸葛孔明一人而已漢初猶存此意士大¶
夫所不至者惟後庭爾朝夕出入禁闥洞然無内外之¶
限故人主親士大夫之時常多而親宦官宫妾之時常¶
少日見正事日聞正言心安而耳目熟論道經邦之地¶
固造原立本於此也自武帝宴逰無度於是外庭日疎¶
内庭日親公卿大夫一切隔絶不接見而小人獨在左¶
右事趨媚矣大臣無權而小臣專權異時闗内侯騎都¶
尉之爵下及於烹庖樂工醫師之賤至鳴玉而曳組房¶
<pb:KR3k0043_WYG_020-26b>¶
闥有制政之漸妃妾起巫詛之風閽寺擅廢立之權夫¶
誰得而制之㣲物細事其傾禍毒國至於此烈也而今¶
世儒者顧方不屑意於天下之細務溺意髙逺學僻而¶
事左異日敗理傷化則往往起人主厭薄之心是故書¶
生之清談而迂闊者不足怪也論道經邦之事業當於¶
太宰屬官而求之¶
　　　内治(宫伯/)　　　　　　　　衛　湜¶
雜説周制士庶子及凡守衛王宫者掌於宫正宫伯等¶
<pb:KR3k0043_WYG_020-27a>¶
而屬於冡宰禄秩衣裘嵗月均恩班數有加所謂文武¶
底至齊信用昭明于天下則亦有羆熊之士不二心之¶
臣保乂王家如此至秦則不然尊君抑臣之法直行於¶
父子收司連坐之法直行於宫禁平時環衛殿廷如坐¶
針氊視人主畧無仁恩私義一舉動直入於法故荆軻¶
逐秦王殿下環視而不敢救其少恩之禍直至於此髙¶
祖與羣雄角逐天下此等諸將北面為臣心常鞅鞅叛¶
逆交作惠帝即位此正主少國危大臣未附之時况吕¶
<pb:KR3k0043_WYG_020-27b>¶
后專權諸吕睥睨宫禁一旦有意外之變左右前後皆¶
非人主腹心之人此亦可憂故方即位即賜中郎郎中¶
外郎宦者尚食謁者執楯執㦸武士騶太子御驂而權¶
一時之宜也後來誅諸吕迎立文帝謁者十人持㦸衛¶
端門文帝不得入太尉往諭乃引兵去此則知禮知義¶
緩急軍變有所憑仗者矣文帝㑹得此意一入宫即拜¶
宋昌為衛將軍領北軍張武為郎中令行殿中亦為吾¶
之押衛歟太平經國書曰天子理陽道后治隂徳風化¶
<pb:KR3k0043_WYG_020-28a>¶
並行故賛治之官皆曰宰内宰屬太宰者意其治家之¶
道亦多權衡審訂於大臣大臣格心之所自出歟今攷¶
内宰下大夫二人命士十二人自内小臣奄官凡將命¶
洒掃之人自九嬪至女内史凡内官自典婦功織紝衣¶
服凡掌内之事皆屬焉而𨽻於太宰盖女寵近習所以¶
移人主之徳者大臣總之無敢踰節皇父作相膳夫内¶
史皆不得人巷伯之雅寺人為之雖奄官亦遴其選晉¶
侯近女而惑疾醫和以為趙孟之過古人致君二南之¶
<pb:KR3k0043_WYG_020-28b>¶
化其道由此東周宰職不競春秋首書宰咺賵妾甚者¶
三公逆后其何以正王閫乎漢大長秋為后卿盖内宰¶
之意自中宫僕謁尚書黄門冗從如小臣之屬自内府¶
令如内司服之屬猶領焉至於從帝入宫賛道内事若¶
中常侍與凡侍内掖庭暴室御府祠祝之軰與夫勾盾¶
中藏府令承典掌貴人采女官婢侍使服食游觀諸事¶
皆少府統焉職分既分不相干涉漢初大長秋中常侍¶
參用士人鄧通雖為文帝倖人猶聴丞相檄召欲斬之¶
<pb:KR3k0043_WYG_020-29a>¶
自東京悉用宦者士大夫既無復與聞而𨽻少府者徒¶
以文屬太尉楊秉紏中常侍而尚書詰以三公統外越¶
分奏近臣盖三府之令不行於便嬖况后妃乎然前漢¶
置大長秋以掌后宫者士大夫也猶可以節制後宫成¶
帝勑許后减省用度許后上書辨論且恐官吏以詔書¶
繩之猶有周家氣象後漢遂改以宦官然宫中財用尚¶
付之有司章和以後盡用宦者總領自此不領於外朝¶
及隋置殿中監唐置内諸司使凡王服食器用一切付¶
<pb:KR3k0043_WYG_020-29b>¶
之奄人之手大臣不敢問則成周設官之意無復存者¶
　　　論通内外之情嚴内外之辨　鄭伯謙¶
或問内宰之職治王内之政令分其人民以居之内宫¶
何以容人民之居處凡建國佐后市陳其貨賄出其度¶
量淳制王后何以與市井之細事内小臣掌后之好事¶
於四方掌后之好令於卿大夫婦人無外事何以外通¶
諸侯而内交群下内宰既掌宫中之祭祀而女祝又掌¶
王后之内祭祀漢家尚除秘祀今女祝之設豈無執左¶
<pb:KR3k0043_WYG_020-30a>¶
道入宫而為厭禱者有府史胥徒有宦官宫妾數者混¶
然淆亂雜居而錯處豈無為滛邪以汚宫壼者后夫人¶
以下九嬪二十七世婦八十一女御自有定數也何以¶
獨不著其數典婦功典絲枲追師染人屨人無非是人¶
也而内司服縫人何以獨參之奄官以至春官有世婦¶
矣而此又有世婦春官有司巫男巫女巫矣而此又有¶
女祝春官有司服矣而此又有内司服冬官有鍾氏染¶
羽矣而此又有染人獨不可併省而合於一也凡此十¶
<pb:KR3k0043_WYG_020-30b>¶
有九官之職事三等之官長其所議論者固不一也姑¶
以是八者而言之則尤為可疑者曰子之所以為疑非¶
以夫后與市事則内外為相紊人民官吏與宦官宫妾¶
雜處則内外為相亂有外祭祀則内將有厭禱之事有¶
天官等官又有春冬等官則内外猥多泛濫之職耶此¶
正周公立國之規模維持之周密而措置之纎悉詳盡¶
者不以通内外則以嚴内外者也夫以宫闕之尊嚴而¶
與市井之猥賤以王后之秘密而行諸侯卿大夫之好¶
<pb:KR3k0043_WYG_020-31a>¶
禮以士大夫之自貴愛而雜奴僕熏腐之餘亦幾近於¶
䙝矣然家與國非異政王與后非異體内庭與外庭非¶
有異勢也且王后之分隂陽之理相佐以相承者也王¶
則立朝於前以先乎義后則立市於後以後乎利朝市¶
何嫌於相闗乎天子享諸侯王后則亞獻上公侯伯子¶
男來朝夫人則致禮四方何嫌於有好事乎前有宫人¶
之職中士四人下士八人掌寢處燕息沐浴櫛靧私猥¶
之事而隠然厲其敗禮敗度之心後有典婦功等取中¶
<pb:KR3k0043_WYG_020-31b>¶
士二人下士十有二人掌衣服冠履之物而防人主奢¶
侈之私用度耗費之漸以去其害國亂政之源士大夫¶
何嫌於處内庭乎凡此無非所以通内外而同之也分¶
其人民即宫壼之執事室廬府之在内者至於府史胥¶
徒賈奄奚工女酒女漿女籩女醢女鹽女幂女奴女御¶
則又自分而為内外天官世婦以廣嗣為義春官世婦¶
卿也以掌女工之宿戒名同而官異則不得不分外司¶
服所以掌外朝之服飾内司服所以掌王后之服飾鍾¶
<pb:KR3k0043_WYG_020-32a>¶
氏染羽毛以充國之用染人掌絲帛以充王后之用内¶
有不可以兼外者典婦功典絲枲之職雖用士人而内¶
司服縫人之職則自用奄人外則有不可以至内者神¶
所在而有之先王隨所在而祭之不惟以示忠厚不忘¶
之心亦所以為交神明合三才之道故在内則有女祝¶
在外則有司巫内外不敢互用也國君過市刑人赦夫¶
人過市罰一幕世子過市罰一帟命夫過市罰一盖命¶
婦過市罰一帷是市雖立於后而過市之禁則極於嚴¶
<pb:KR3k0043_WYG_020-32b>¶
内外未嘗相雜也以至九嬪世婦女御之不著其數亦¶
以所嚴内官之選不茍於色不輕於澤以濁亂宫闈之¶
内凡此又無非所以嚴内外而異之也盖昔者先王之¶
意以為内外不通則内外間隔藩牆有比鄰之異精神¶
扞格而不通法令窒礙而不行利害相視而不相成非¶
宫中府中一體之意至其一於通而不行之以嚴則又¶
不免於尊卑之煩紊男女之濁亂職事廢弛而不舉知¶
慮疎畧而不周者亦非辨方正位設官分職之意也天¶
<pb:KR3k0043_WYG_020-33a>¶
下猶人之一身也耳目口鼻各司其官而不相為用先¶
王之所以嚴内外者實似之至於精神氣血之所以周¶
流於一身者則未嘗壅遏而不相通先王之所以通内¶
外者實似之周衰王制不明内外之政甚無足觀者朝¶
市異路王后不同心椒房之重反挾蠱媚之道門庭閨¶
闥之内尚不暇於整飭而况市井之細諸侯卿大夫之¶
事乎妃嬪媵嬙列屋而望幸負寵而争妍宫掖有醜惡¶
之聲妃妾起巫詛之風奄寺擅出納之權宦官宫妾相¶
<pb:KR3k0043_WYG_020-33b>¶
與亂其内而公卿大臣疎隔於外莫有誰何之者矣究¶
論所自則皆始於太宰之權去而内宰以下十九官之¶
職不領於大臣也鳴呼大臣之權去内外之禍盖有不¶
可勝言者¶
　　　御敘之法　　　　　　　　孔頴逹¶
正義曰解周名為女御之義以其御於王之御法案周¶
禮王有六寢一是正寢餘五寢在後通名燕寢其一在¶
東北王春居之一在西北王冬居之一在西南王秋居¶
<pb:KR3k0043_WYG_020-34a>¶
之一在東南王夏居之一在中央六月居之凢后妃以¶
下各以次序而上御王於五寢之中也故鄭注周禮九¶
嬪云凡御法月與后妃其象也卑者宜先尊者宜後女¶
御八十一人當九夕世婦二十七人當三夕九嬪九人¶
當一夕三夫人當一夕后當一夕亦十五日而徧云自¶
望後反之孔子云日者天之明月者地之理隂陽契制¶
故月上屬為天使婦從夫放月紀月紀是星也而婦人¶
上御必有女史彤管以紀之毛詩傳貽我彤管云古者¶
<pb:KR3k0043_WYG_020-34b>¶
后夫人必有女史彤管之法史不記其罪殺之后妃群¶
妾以禮御於君所女史書其日月之事以進退之生子¶
月辰則以金環退之當御者以銀環著之於左手既御¶
著於右手事無小大記以法¶
　　　内宫問　　　　　　　　　羅　願¶
或問禮記所載后夫人嬪婦女御之制其合於古乎曰¶
不然嬪婦女御則信有之若夫人則諸侯之妃不在王¶
宫何以明之吾稽之周禮九嬪實亞后而夫人不與焉¶
<pb:KR3k0043_WYG_020-35a>¶
内宰曰以隂禮教六宫以隂禮教九嬪以婦職之法教¶
九御内小臣曰若有祭祀賔客䘮紀則擯詔后之禮事¶
相九嬪之禮事正内人之禮事此皆自后而下輙及九¶
嬪無所謂夫人者曰夫人坐論婦禮者也烏可以職求¶
曰坐論婦禮則其不見於禮事也可矣然内司服祭祀¶
共后之衣服及九嬪世婦凡命婦共其衣服追師掌王¶
后之首服為九嬪及外内命婦之首服則冠服亦不及¶
焉何也夫夫人之等視諸侯九嬪之等視卿天子以内¶
<pb:KR3k0043_WYG_020-35b>¶
之卿代外之諸侯以内之嬪代外之夫人是或一道也¶
曰然則漿人之職何以云夫人致飲掌客之職何以云¶
夫人致禮曰漿人之致飲此職之在諸侯國中者爾王¶
后有酒正致飲侯國無之故以漿人周禮之所記有掌¶
侯國之事如環人訟敵國之類者多矣若夫掌客之職¶
亦諸侯相見之禮若諸侯朝天子皆於其湯沐之邑而¶
取具不以勤王人且致餼致享其禮隆甚皆非天子接¶
其臣之事考其職先言王合諸侯次言王巡守殷國次¶
<pb:KR3k0043_WYG_020-36a>¶
言凡諸侯之禮次言凡諸侯之卿大夫士為國客則知¶
此言諸侯之禮者諸侯相為賔之禮也有同姓之國有¶
舅甥之國有夫人父母之國則夫人為之致禮若天子¶
之宫固有后在而夫人何至與諸侯行禮邪曰然則王¶
宫之無夫人審矣則嬪婦女御之分處六宫也柰何曰¶
六宫之處嬪不在焉古者六宫九室六宫以象王之六¶
寢王后之所治也世婦為后之屬實分掌之九室以象¶
卿之九列九嬪之所居也女御為九嬪之屬實分處焉¶
<pb:KR3k0043_WYG_020-36b>¶
此禮所謂后立六宫又曰内有九室九嬪居之外有九¶
列九卿朝焉者也嬪各有室不在六宫或曰何以知世¶
婦屬后女御屬九嬪曰内宰上春詔王后率六宫之人¶
而生穜稑之種獻之于王而春官世婦每宫卿二人其¶
職曰世婦掌女宫之濯溉率六宫之人共粢盛則是世¶
婦屬后之驗也九嬪掌婦學之法以教九御各率其屬¶
以時御敘於王所而女御云掌御敘于王之燕寢則是¶
女御屬九嬪之驗也曰嬪次于后則嬪當以何人為之¶
<pb:KR3k0043_WYG_020-37a>¶
曰嬪之義尊矣古直以嫁為嬪故書云釐降二女于溈¶
汭嬪于虞詩云摯仲氏任自彼殷商來嫁于周曰嬪于¶
京所謂九嬪者盖亦從后而嫁者也天子求后同姓之¶
國以娣姪媵之備官而行數至於九皆自彼而具不待¶
天子自擇此古所以有一娶九女之説也曰然則御叙¶
之法柰何曰先儒以王后以下分為十五夕其實不然¶
夫内寵無並后以王后之尊而下至與庶妾更進迭退¶
一月而再見其為降也甚矣古以貴賤為接見之疎數¶
<pb:KR3k0043_WYG_020-37b>¶
故小星肅肅宵征夙夜在公又云肅肅宵征抱衾與裯¶
夙夜在公貴者也故其接也數抱衾與裯賤者也故其¶
去也亟以禮言之天子之后每夕皆進于王所以正内¶
治故詩序云賢妃貞女夙夜警戒是也取於休沐之義¶
以五日一休一嬪與其御進又五日一休一嬪又與其¶
御進凡四十有五日而九嬪畢見凡一時而再見凡一¶
嵗而八見此嬪御進見之大數也自諸侯大夫以下其¶
妾媵有多少然皆用五日之制内則曰妾雖老年未滿¶
<pb:KR3k0043_WYG_020-38a>¶
五十必與五日之御是也曰然則世婦不進御歟曰否¶
周禮九嬪掌以時御敘于王所女御掌御敘于王之燕¶
寢惟世婦不然掌䘮祭賔客之事而已月令仲春之月¶
后妃率九嬪御亦不及世婦世者代也婦又已嫁之名¶
盖先世女御之老而無子者為之故王制云國君不名¶
卿老世婦卿老亦致政而歸者則以先世之臣妾在所¶
當敬故也是以内宰於六宫九嬪九御皆教而獨無教¶
世婦之説以其素習於禮不待教也或曰諸侯之宫何¶
<pb:KR3k0043_WYG_020-38b>¶
如曰諸侯之娶五人若三人左氏傳曰秦伯納女五人¶
哀姜之嫁亦有葛屨五兩之語則并夫人為五也公羊¶
言諸侯娶一國則二國往媵之以姪娣而陳有元妃二¶
妃下妃之目則是并夫人為三也至其宫則半天子故¶
禮曰卜三宫之夫人世婦之吉者此其降殺之序也至¶
其末也齊桓公之夫人三内嬖如夫人者又六人則是¶
九人也晉文公以夫人禮逆懐嬴然猶曰班在九人則¶
是亦九人也而齊襄九妃之外又有六嬪皆有所依倣¶
<pb:KR3k0043_WYG_020-39a>¶
其僣侈甚矣不可以為法¶
　　　内外論　　　　　　　　　王應電(後同/)¶
按内宰寺人閽人世婦女史等職所言后宫其辭不一¶
日内宫對王宫為外而言曰北宫對王宫為南而言曰¶
中門以内外之中而言曰王内曰王之北宫曰王宫中¶
門並係之王而言也其曰六宫者乃后所立六宫擬于¶
六官者故曰以隂禮教六宫帥六宫之人而生穜稑之¶
種是也其曰女宫者乃民間女服事于六宫典司職事¶
<pb:KR3k0043_WYG_020-39b>¶
于后宫之旁者故曰帥女宫而致于有司帥女宫而濯¶
溉為齊盛莅陳女宫之具觀寺人稱掌王之内人及宫¶
中之戒令王之内人則指女御言宫女即女宫之人故¶
不係之王也夫所謂六宫者舊説以為王有六寢后象¶
王立六宫而居之亦正寢一燕寢五夫此但足以為六¶
寢耳茍以此而當六宫則王之六寢亦可以稱六宫乎¶
記曰古者天子后立六宫三夫人九嬪二十七世婦八¶
十一御妻以聽天下之内治以明章婦順故天下内和¶
<pb:KR3k0043_WYG_020-40a>¶
而家理天子立六官三公九卿二十七大夫八十一元¶
士以聴天下之外治以明章天下之男教故外和而國¶
治愚謂天子之六官天地春夏秋冬后之六宫其職掌¶
亦畧相似凢后夫人進御與夫内外命婦之命爵宫卿¶
宫女之進退及酒漿之事皆屬天凢師氏保傅教化之¶
道與夫&ZX-111e38;桑立市舂饌之事皆屬地春掌禮樂凢器數¶
祝史之類夏掌政令及拜爵救日月之類秋掌典刑及¶
刑女之類冬掌工事若絲枲宫室死䘮之類盖自有一¶
<pb:KR3k0043_WYG_020-40b>¶
定而不可易者此則所謂六宫也六宫立矣求人而治¶
之于是有内外命婦之官所謂内命婦者三夫人之于¶
后猶三公之於王坐而論婦禮故無官職九嬪掌六宫¶
之事秩比于卿世婦取于國中以廣繼嗣治禮事秩比¶
于大夫女御亦取于民間盖六宫不能無役使因而得¶
進御故以為名秩比于元士者也然傳曰古者天子立¶
后一娶十二女謂后與三夫人各媵其姪娣二合之為¶
十二今言九嬪而不言三夫人自世婦已下皆不言其¶
<pb:KR3k0043_WYG_020-41a>¶
數者以天子之例推之六官唯有六卿三公則官不必¶
備唯其人皆以六卿兼之則是后之六宫當有六嬪乃¶
其正職三夫人者亦不必備盖或以嬪婦而攝夫人之¶
位或以夫人而行六宫之事所謂十二女者長者先行¶
㓜者待年于國未必一時皆備而六宫之官不過以先¶
王嬪婦乆于禮者掌其職豈必王之所娶且君子不茍¶
于色世婦女御有婦徳者充之無則缺焉豈拘拘于二¶
十七八十一之數哉又有外命婦者盖宫禁深嚴知識¶
<pb:KR3k0043_WYG_020-41b>¶
不能無壅蔽内外限隔凡事亦未易通達故每宫以卿¶
之内子二人大夫之命婦四人士之妻八人詔相其禮¶
事大夫言下士言中盖錯舉之也女府掌每宫文書器¶
物女史掌每宫書寫奚以給使令之役皆擇民間女之¶
賢能者夫唯周禮設世婦之官則臣民婦女之賢者得¶
以效用于后之左右而后宫之禮法得以為式于臣庶¶
之家所以上下交而為内治之法于天下也舊説以為¶
奄卿夫自古及今豈有奄而為卿者若果然當如内小¶
<pb:KR3k0043_WYG_020-42a>¶
臣之例以奄字貫于上士之上亦當云奄卿二人矣又¶
引漢法大長秋等亦用士者豈有士人在上而府史皆¶
用女乎此皆悖理之大者或疑卿大夫士庶之妻至于¶
王之北宫于理得無妨乎曰后夫人進御但至王之寢¶
不至后宫猶后之不至王朝故外命婦等得至后之六¶
宫無嫌也¶
　　　内宰¶
内宰教嬪婦之法此古今人世昏明偏全澆淳美惡之¶
<pb:KR3k0043_WYG_020-42b>¶
一大界限也夫天下有一男子則有一婦人豈男子有¶
教而婦人獨可無教乎故古者宫中設師傅保姆之教¶
民間亦必有女師是故祭祀賔客禮也闗雎所稱琴瑟¶
鐘皷樂也國風諸篇詩也女史所記書也非學何以能¶
之唯如是故古者女子之盛徳髙識若敬姜孟母者無¶
忝于男子故凡祭祀賔客䘮紀有男子之事則有婦人¶
之事非但獨居驕蹇而已是以能上奉神靈之綂下理¶
萬物之宜也此所謂内宰之教盖傳其學于師傅保姆¶
<pb:KR3k0043_WYG_020-43a>¶
而教之然亦有齒尊徳劭如昭帝后之親受書于夏侯¶
勝者矣秦漢而下其君既無修身齊家之學乃以吕不¶
韋審食其武三思領後庭之事遂使人疑而不復信茍¶
得人如内宰者以治之豈有是醜哉以是知周公之法¶
似迂而實切也¶
　　　后夫人禮事¶
后夫人與尸賔獻酬后哭諸侯嬪御弔臨于卿大夫之¶
䘮此古人之至大禮非中古已上莫之能行也禮國君¶
<pb:KR3k0043_WYG_020-43b>¶
取夫人之辭曰與寡人共有宗廟社稷故祭必夫婦親¶
之天子以天下為家建侯樹屏雖世爵而必命有徳者¶
故其來朝以禮神之禮禮之是以后皆從王古者君臣¶
同體大臣之死王為之服故后夫人亦有弔臨之禮且¶
古者世道淳篤人心純一普天之下之人專以行禮為¶
務而無滛姣衰偽之風為之尸者則足以象神而人亦¶
以神事之為之賔者果才徳出類而人亦以賢禮之有¶
䘮者主于哀戚而人之弔之者亦真有哀戚之心是故¶
<pb:KR3k0043_WYG_020-44a>¶
可以行獻酬弔臨之禮而無嫌也况所謂尸者皆王同¶
姓懿親而卜吉者茍匪人則不足以為尸矣所謂賔者¶
亦㣲子箕子魯公太公之流苟泛常諸侯則宗伯攝之¶
矣所謂弔臨者亦必王之諸父兄弟及姑姊妹耳不然¶
則内外宗命秩視嬪御者掌之豈以少年宫嬪數數入¶
諸臣之家以行禮哉故此皆聖王盛世乃可行也後世¶
人不能為尸君臣無復獻酬之禮后夫人不復出宫此¶
禮皆不必復講觀宋之宣仁賜忠宣公社飯為温公徹¶
<pb:KR3k0043_WYG_020-44b>¶
朝猶有君臣一家之意後王不可不知而周禮自當存¶
之未可以輕訾也¶
　　　奄人¶
奄人之用不一内小臣諸奄之長主在后之所寺人主¶
世婦而下之禮事酒人漿人籩人醢人醯人鹽人幂人¶
舂人饎人稾人守祧皆與女奚為類内司服縫人至與¶
女御女工共事奄之類亦不同一是生而隱宫者或男¶
或女皆有之一是男子犯宫刑而去勢者皆精氣閉藏¶
<pb:KR3k0043_WYG_020-45a>¶
摠稱曰奄用則二者兼之盖男不可入女不可出唯此¶
可便於内外勢不得不用生而奄者與瞽矇修聲之意¶
同先王無棄材之意有罪而奄者與墨者守門之意同¶
先王不終絶人之意或者謂國君不近刑人若飲食衣¶
服戸庭廟祧皆至近而切者且詔相于王后共職于嬪¶
御終為男子似亦非宜柰何盖于天奄之人必擇其有¶
賢徳者其女類而天奄者於宫嬪之側尤為相宜想古¶
者必多用之其宫刑之人必有犯大過誤赦其死而奄¶
<pb:KR3k0043_WYG_020-45b>¶
之其人樂生而願為善者乃可用之耳若年少犯滛而¶
奄者又如後世孩提而奄者色心方熾而不除豈可以¶
侍至尊而伍女御哉且爵止于上士忠謹者自知勸員¶
限于四人五人憸邪者何所容又統之以太宰而内宰¶
專統之彼胡得而竊弄且其所掌不過傳命服食之小¶
事與相道内人之禮事女宫之戒令而已王未嘗與之¶
圖議而預朝廷之事雖近而實不近也¶
　　　論泉府賖貸　　　　　　　馬端臨¶
<pb:KR3k0043_WYG_020-46a>¶
按周禮一書先儒信者半疑者半其所以疑之者特不¶
過病其官冗事多𤨏碎而煩擾耳然愚嘗論之經制至¶
周而詳文物至周而備有一事必有一官毋足怪者有¶
如閹閽卜祝各設命官衣膳泉貨俱有司屬自漢以來¶
其規模之瑣碎經制之煩密亦復如此特官名不襲六¶
典之舊耳固未見其為行周禮而亦未見其異於周禮¶
也獨與百姓交渉之事則後世惟以簡易闊略為便而¶
以周禮之法行之必至於厲民而階亂王莽之王田市¶
<pb:KR3k0043_WYG_020-46b>¶
易介甫之青苖均輸是也後之儒者見其效驗如此於¶
是疑其為歆莽之偽書而不可行或以為無關雎麟趾¶
之意則不能行愚俱以為未然盖周禮者三代之法也¶
三代之時則非直周公之聖可行雖一凢夫亦能行之¶
三代之後則非直王莽之矯詐介甫之執愎不可行而¶
雖賢哲亦不能行其故何也盖三代之時寰宇悉以封¶
建天子所治不過千里公侯則自百里以至五十里而¶
卿大夫又各有世食禄邑分土而治家傳世守民之服¶
<pb:KR3k0043_WYG_020-47a>¶
食日用悉仰給於公上而上之人所治其民者不啻如¶
祖父之於其子孫家主之於其臧獲田土則少而授老¶
而收於是乎有鄉遂之官又從而視其田業之肥瘠食¶
指之衆寡而為之斟酌區畫俾之均平(如上地家七/人之類是也)貨¶
財則盈而歛乏而散於是乎有泉府之官又從而補其¶
不足助其不給或賖或貸而俾之足用所以養之者如¶
此司徒之任則自郷大夫州長以至閭胥比長自遂大¶
夫縣正以至里宰鄰長嵗終正嵗四時孟月皆徴召其¶
<pb:KR3k0043_WYG_020-47b>¶
民攷其徳藝紏其過惡而加以勸懲司馬之任則軍有¶
將師有帥卒有長四時仲月則有振旅治兵苃舎大閱¶
之法以旗致民行其禁令而加以誅賞所以教之者如¶
此上下盖弊弊焉察察焉幾無寧日矣然其事雖似煩¶
擾而不見其為法之弊者盖以私土子人痛痒常相闗¶
脉絡常相屬雖其時所謂諸侯卿大夫者未必皆賢然¶
既世守其地世守其民則自不容不視為一體既視為¶
一體則姦弊無由生而良法可以世守矣自封建變而¶
<pb:KR3k0043_WYG_020-48a>¶
為郡縣為人君者宰制六合穹然於其上而所以治其¶
民者則諉之百官有司郡守縣令為守令者率三嵗而¶
終更雖有龔黄之慈良王趙之明敏其始至也茫然如¶
入異境積日累月方能諳其土俗而施以政令往往朞¶
月之後其善政方可紀纔再朞而已及𤓰矣有疲愞貪¶
鄙之人則視其官如逆旅傳舎視其民如飛鴻土梗發¶
政施令不過受成於吏手而欲以周官之法行之則事¶
煩而政必擾政擾而民必病教養之恩惠未孚而追呼¶
<pb:KR3k0043_WYG_020-48b>¶
之苛撓已極矣是以後之言善政者必曰事簡以周禮¶
一書觀之成周之制未嘗簡也自土不分胙官不世守¶
為吏者不過年除嵗遷多為變文自營之計於是國家¶
之法制率以簡易為便慎無擾獄市之説治道去太甚¶
之説遂為經國庇民之逺猷所以臨乎其民者未嘗有¶
以養之也茍使之自無失其養斯可矣未嘗有以教之¶
也茍使之自無失其教斯可矣盖壤土既廣則志慮有¶
所不能周長吏數易則設施有所不及竟於是法立而¶
<pb:KR3k0043_WYG_020-49a>¶
姦生令下而詐起處以簡靖猶或庶幾稍渉繁夥則不¶
勝其凟亂矣昔子産聴鄭國之政其所施為者曰都鄙¶
有章上下有服田有封洫廬井有伍此俱周官之法也¶
然一年而輿人謗之曰孰殺子産吾其與之三年而誦¶
之曰子産而死誰其嗣之按鄭國土地褊小其在後世¶
則一郡耳夫以子産之賢智而當一郡守之任其精神¶
必足以周知情偽其念慮必足以洞究得失决不至如¶
後世承流宣化者之以茍且從事也而周制在當時亦¶
<pb:KR3k0043_WYG_020-49b>¶
未至盡隳但未能悉復先王之舊耳然稍欲更張則亦¶
未能遽當於人心必俟磨以嵗月然後昔之謗讟者轉¶
而為謳歌耳况賢不及子産所蒞不止一郡且生乎千¶
載之後先王之制乆廢而其遺書僅存乃不察時宜不¶
恤人言而必欲行之乎王介甫是也介甫所行變常平¶
而為青苖諉曰此周官泉府之法也當時諸賢極力爭¶
之蘇長公之言曰青苖雖云不許抑配然其間願請之¶
戸必皆孤貧不濟之人家若自有贏餘何至與官交易¶
<pb:KR3k0043_WYG_020-50a>¶
此等鞭撻已急則繼之逃亡逃亡之餘則均之鄰保蘇¶
少公之言曰出納之際吏縁為姦法不能禁錢入民手¶
雖良民不免非理費用及其納錢雖富民不免違限受¶
責如此則鞭笞必用而州縣多事矣是皆言官與民賖¶
貸之非便也盖常平者糶糴之法也青苖者賖貸之法¶
也糶糴之法以錢與粟兩相交易似未嘗有以利民而¶
以官法行之則反為簡便賖貸之法捐錢以予民而以¶
時計息取之似實有以濟民而以官法行之則反為繁¶
<pb:KR3k0043_WYG_020-50b>¶
擾然糶糴之説始於魏文侯常平之法始於漢宣帝三¶
代之時未嘗有此而賖貸之法則周官泉府明言之豈¶
周公經制顧不為其簡易者而欲為其繁擾者乎謂周¶
禮為不可信之書則左氏傳言鄭饑子皮以子展之命¶
餼國人粟戸一鍾宋饑司城子罕請於平公出公粟以¶
貸使大夫皆貸司城氏貸而不書為大夫之無者貸宋¶
無饑人齊陳氏以家量貸而以公量收之則春秋之時¶
官之於民固有賖貸之事也雖當時未嘗取二分之息¶
<pb:KR3k0043_WYG_020-51a>¶
如青苖之為然熈寧諸賢所言非病其取息之多也盖¶
以為貧者願貸貸與之而不能償則虧官富者不願貸¶
抑配予之而并令保任貧者代償所逋則損民兩無所¶
益固不若常平之交手相付聴從民便之為簡易兩得¶
之然左氏所述鄭宋齊之事謂之善政以為美談未嘗¶
見其有熈豐之弊何也盖鄭宋齊列國也其所任者罕¶
氏樂氏陳氏則皆有世食禄邑與之分土而治者也介¶
甫所宰者天下也其所任者六七少年使者四十餘軰¶
<pb:KR3k0043_WYG_020-51b>¶
與夫州縣小吏則皆干進徇時之徒也然非鄭宋齊之¶
大夫盡賢而介甫之黨盡不肖也盖累世之私土子人¶
者與民情常親親則利病可以周知故法雖繁而亦足¶
以利民暫焉之承流宣化者與民情常疎疎則情偽不¶
能洞究故法雖簡而猶懼其病民也以青苖賖貸一事¶
觀之則知周禮所載凡法制之瑣碎煩宻者可行之於¶
封建之時而不可行之於郡縣之後必知時適變者而¶
後可以語通經學古之説也¶
<pb:KR3k0043_WYG_020-52a>¶
　　　泉府　　　　　　　　　　王應電(後同/)¶
古之市者以其所有易其所無而已于後乃有商焉注¶
有于無自物所出之處遷之于所無之地有賈焉積盈¶
待之自物所生之時藏之于既竭之時故商之為言以¶
商計財利為事也賈之為言以網羅財利為心也夫以¶
利相交人已相形不能無私己之心故一物也賣則欲¶
多買則欲寡彼此競為虚誑爭辯于是乎起然猶自己¶
之物弊端未甚也至於有商賈則專以牟利為事旦暮¶
<pb:KR3k0043_WYG_020-52b>¶
孶孶凢可以利己而生息者無所不至濫惡偽飾凢可¶
以欺人而覔利者無所不為于是山野之甿不得不資¶
于市而其受屈則有無所控愬者至於天患民病乗急¶
踊價衆方以為灾禍而彼獨以為樂幸孤寡貧窮假貸¶
稱責此方以為困苦而彼乃以為資息又大利所在則¶
奸細于是而竊窺大衆所萃則竒衺于是而聚集故可¶
以利民者莫如市而可以害民者亦莫如市也為民父¶
母均吾赤子可以無處治之法與轉移之方哉是故肆¶
<pb:KR3k0043_WYG_020-53a>¶
長陳其貨賄而美惡不得以混淆賈師奠其價值而貴¶
賤不得以任意司稽巡其犯禁胥師察其飾行儥慝而¶
詐偽不得以相欺有胥以掌其坐作出入則事不亂有¶
質人以為之質劑則人心信服同度量一淳制而物有¶
所準司虣禁虣亂司稽執盜賊而强暴無所容凡此皆¶
治于未亂之前也其有犯禁而事覺梗化而成訟者小¶
則胥師賈師聽之大則市師聽之則夫民之入市者交¶
易而退何有不得其所者哉至于市中之物有利于人¶
<pb:KR3k0043_WYG_020-53b>¶
而不厭其多者則使之阜為害于人而不可有者則使¶
之無又有罕用而不可無宜有而不可多者故無則使¶
之有多則使之少盖或有無其征㕓或低昻其價直以¶
示夫去取輕重之意無非欲以利吾民而已然此不過¶
以民間貨物為轉移之方耳猶未見夫君民一體之意¶
也民有貨物不適于用市而不售者雖賤而亦樂輸也¶
則以其價買之事居積者不得抑其價而取焉及市中¶
既乏而民欲買者雖貴而亦樂從也復以其價賣之擁¶
<pb:KR3k0043_WYG_020-54a>¶
富資者不得髙其直而與焉是以市中無甚賤之物而¶
民之有貨者不傷亦無甚貴之物而民之有用者不困¶
也然此猶有交易之意也至于民有䘮祭大事適空乏¶
而不能卒辦聽其從官賖用事過即還盖民有急而無¶
措官有餘而無用賖而與之有益於彼而無耗於此所¶
謂惠而不費者也然此猶欲其還也至于民有極貧者¶
則遂貸而與之以其不可以為繼故以國服為之息盖¶
力者民之所自有而無待于外公事者上之所不能無¶
<pb:KR3k0043_WYG_020-54b>¶
而必欲假之于民者故貸之而使服國事下之用物者¶
若食其力上之與物者若假之直與焉而不損周焉而¶
可乆以是而保息乎貧民市法之善莫有大于是也後¶
之人心量既非古人之心量俗儒或以時政而妄釋經¶
語纎人或屈聖經以便己私因有禁貴儥歛滯貨之云¶
遂為均輸之説賤則買之貴則賣之使富商大賈不得¶
牟大利人主乃自為商賈而牟利焉因國服為息之云¶
遂有放錢收息之舉惡豪民之取息病民人主乃自為¶
<pb:KR3k0043_WYG_020-55a>¶
豪民以病民焉彼瞽聾者遂因而訾聖經謂之何哉愚¶
嘗因是而推原夫聖人制利之心矣盖利者人所同欲¶
也多亦何用財者本無所用也竭則廢事故聖人者立¶
為政教使愚夫之自足其用亦不能不取之于民以足¶
國之用耳豈有立為巧法人棄我取以隂奪民利又為¶
之固財自守坐視民之困窮而不救復愚弄之使之借¶
而出息哉故夫商功計利奪彼與此日積月累以肥其¶
家者匹夫之行也以宇内為家通有無同憂樂以均平¶
<pb:KR3k0043_WYG_020-55b>¶
為事而不使有一夫之不獲此天子之事也故君猶天¶
也覆載生成豈有利于物相之于天下也乃家事也君¶
民一身豈有助君以為歛于民且古者貨惡其棄于地¶
也不必盡藏于己于後而有借孔子曰有馬者借人乗¶
之借而收息乃周衰已後事註疏一差荆舒因執之以¶
殃民然亦未有能推聖人公天下之心以明經㫖而服¶
其心者愚是以不能無遺喙也彼賈人之子簒弑之流¶
皆不足道嘗因是而反復熈寧之事以謂安石承宋室¶
<pb:KR3k0043_WYG_020-56a>¶
削弱之弊欲起而振之是矣謂當時之務莫急于强兵¶
强兵莫先于富國亦未為失但謂富國須取之于民此¶
念一興其謬何啻千里遂以市井之心用市井之人行¶
市井之事且操君相之勢執平治天下之説而行之視¶
彼禦人之刼奪而猶有所畏忌者殆加數等矣後之人¶
猶以其文章制行而不敢非之夫文以載道失道而文¶
亦何所用行檢而失其大經亦陳仲子之流耳何足道¶
哉¶
<pb:KR3k0043_WYG_020-56b>¶
　　　司徒教民樂正教國子¶
司徒以五典教民樂正以樂教國子自虞書分命䕫契¶
王制周禮尚遵其法王制以樂正列於冡宰司徒司馬¶
司㓂司空為司徒者修六禮以節民性明七教以興民¶
徳齊七政以防淫一道徳以同俗為樂正者崇四術立¶
四教順先王詩書禮樂以造士王太子王子羣后之太¶
子卿大夫元士之適子國之俊選皆造焉司徒論選士¶
之秀者升之學以王制言之則司徒所教之成材僅得¶
<pb:KR3k0043_WYG_020-57a>¶
升於樂正教國子之學周禮大司樂即樂正之官掌成¶
均之法成者如蕭韶九成均者如樂律十二均盖以樂¶
取名其僚屬有樂師大小胥大師鐘師磬師笙師籥師¶
等官皆以明樂為國子師惟師氏保氏非專以樂官教¶
國子保氏教六藝樂亦在其中以周禮言之則司徒卿¶
也大司樂中大夫也或者殷周官制不同爾契之為司¶
徒其教民專以五教為主孟子所謂人倫之教然師氏¶
以三行教國子亦未嘗不用五典也䕫之為樂正其教¶
<pb:KR3k0043_WYG_020-57b>¶
胄子專以樂為主即周禮所謂成均之法也然司徒以¶
六樂教民亦未嘗不用樂也况司徒所教升於國學則¶
俊選皆造又例以教國子者教之且樂官之教非止於¶
樂詩書禮樂皆在焉以其教國子不曰教官而正以樂¶
名官司徒教民者始名之曰教官聖人公天下之心也¶
古樂既廢而國子之官不知樂冐其官稱而已自漢以¶
來尚以國子之官為太常之屬猶存典樂教胄之意至¶
隋開皇十三年罷𨽻太常别為國子寺後改曰學又曰¶
<pb:KR3k0043_WYG_020-58a>¶
館曰監不相統攝矣司徒掌教而以户部擬之太常國¶
子之官俱不知樂司徒亦不知教古人設官初意盡廢¶
矣司徒之失其職由周禮誤之此俞夀翁所以作復古¶
編也司徒之職宜當首言五典而其間多司空百工之¶
事僅三物五禮六樂數條可為司徒本文爾自宇文周¶
立周禮六官隋唐因之今吏部禮部兵刑工之目實始¶
於隋以吏戸禮為左司兵刑工為右司則自唐神龍元¶
年始也後人因考工記補司空遂以工部擬之因司徒¶
<pb:KR3k0043_WYG_020-58b>¶
詳於土地遂以戸部擬之自六典多錯簡莫覩其全書¶
隋唐變官制愈失其本職教民教國子之官豈復虞周¶
之舊王制出於漢儒不足深信司徒樂正之教則虞書¶
周禮可證¶
　¶
　¶
　¶
　稗編卷二十¶
