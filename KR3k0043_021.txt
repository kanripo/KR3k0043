# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.080699
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十一
<pb:KR3k0043_WYG_021-1a>¶
欽定四庫全書¶
　稗編卷二十一　　　　　明　唐順之　撰¶
　　禮經三¶
　　　宗伯　(隂陽禮樂易六玉/卜祝  三)　　王應電¶
天下之聲色氣味數位皆從天地而降凡陽皆屬天故¶
曰天産凡隂皆屬地故曰地産人之耳目口鼻之所接¶
衣服居處之所寓不岀乎二者而已隂徳者人之沉靜¶
持守之體揖讓退遜之節皆是也減而不已則消節而¶
<pb:KR3k0043_WYG_021-1b>¶
過中則偽故以物之産于天者以作起乎隂徳使減而¶
不至於消以五禮教之中以防其偽焉陽徳者人之流¶
動盈滿之氣懽欣發越之情皆是也盈而不反則放樂¶
而不節則淫故以物之産于地者以作起乎陽徳使盈¶
而不至於放以六樂教之和以防其情焉¶
按玉備天地之全徳記所載備矣圭為直方象縱立而¶
貫通上下之形玉之主也璧圓虚中以象天琮八方以¶
象地又圭鋭其首象春徳之發生夏則一隂生不若春¶
<pb:KR3k0043_WYG_021-2a>¶
徳之盛故半圭曰璋夏象也冬一陽復天之徳故半璧¶
曰璜秋隂盛地之徳琥其半琮歟六者之形聖人所以¶
擬諸三才者其義精矣¶
又按人與天地氣化流通程子嘗言天人一也更不分¶
别言合天人已剰一合字但常人神氣昏塞故若有間¶
隔而不能通聖人生而神靈故能通幽明之故而古之¶
稱聖人者曰神明也其次有得氣清明者亦與天地隂¶
陽鬼神之氣不相殊絶故能與之脗合而知其奥此卜¶
<pb:KR3k0043_WYG_021-2b>¶
筮占夣眡祲馮相保章大祝司巫醫師等官所由設也¶
盖王之心即天心也王之身即天行也王之左右皆通¶
乎天道者也故王心一動鬼神與知一善一惡纎微皆¶
與造化相為流通内則徵之於夣寐而占夣有獻贈之¶
法外則動乎四體而醫師有食治之宜明而見乎蓍龜¶
以詔救政主于思患預防非徒卜其休咎而已幽而察¶
于鬼神以求永貞主于固守其貞非徒求福祥而已上¶
而垂象于三辰以詔救政訪序事遇灾而懼敬授人時¶
<pb:KR3k0043_WYG_021-3a>¶
非徒取必于天時也記曰王前巫而後史王中心無為¶
也以守至正此之謂歟然又各自有脉絡是以各専其¶
業而不能相通故巫祝之類不能卜筮能醫者又不能¶
巫也子孫一氣相承故凡醫卜天文率多世其業盖其¶
業専且乆則歴試而益驗誠精而愈明故能有禆于國¶
家也夫卜筮者彌綸天地之道大祝者掌事天地宗廟¶
之禮與其辭二官雖渉于藝而其道至大故皆以下大¶
夫醫則知天地四時之氣以治人疾故其秩為上士其¶
<pb:KR3k0043_WYG_021-3b>¶
他占夢眡祲保章司巫之類則各司一事故其秩並止¶
中士此設官之㫖也自聖學不明天人道隔人心散而¶
不合于天卜祝等官俱流于術數故子夏云雖小道必¶
有可觀者焉致逺恐泥是以君子不為也荀子云通于¶
天地而不通于人曰伎夫術家各持其説以為専賴乎¶
此而不知務其本非也至于偏見者又以為理之所無¶
無助于國家之治而可去亦非也孰知周公之禮切而¶
不迂常而非怪也哉¶
<pb:KR3k0043_WYG_021-4a>¶
按三易之名實與三正相為表裏學者不可以不知其¶
理盖陽氣始于子於律為黄鍾氣屬天故曰天開于子¶
而周以之建正先天卦位震交于坤一陽生為復乃乾¶
之元而所以統天者也是乃天地人之大徳故周易首¶
乾而天下之理得矣天一生水而地六成之萬物之形¶
始于丑於律為林鍾未之衝丑形屬地故曰地闢于丑¶
而商以之建正先天卦位正北方為坤萬物之所歸藏¶
也坎水之所生而以勞萬物者也坤交于坤為純坤之¶
<pb:KR3k0043_WYG_021-4b>¶
卦不翕聚則不發散貞下起元天地人之至妙者也故¶
商易首坤盖周用夫陽之始而商用夫隂之終並行而¶
不悖也夫子為氣之始丑為形之始皆未可有為至寅¶
而後人工可施於律為太蔟事屬人故曰人生于寅而¶
夏以之建正後天卦位為艮萬物之所成終而成始也¶
故夏易首艮艮止也止則生矣是三正三易其義一也¶
然天地之道一元而已隂特其所收歛耳此洪範之數¶
以陽為主八十一律但紀陽聲易書所以但為陽謀也¶
<pb:KR3k0043_WYG_021-5a>¶
故夫子序易以周易首乾為正時以作事凡聖人敬授¶
人時莫非所以為民也十一十二月時當寒沍未可有¶
為故夫子論為邦而以夏正建寅為善¶
　　　八尊六尊　　　　　　　　熊朋來(後同/)¶
酒正與幂人皆言八尊小宗伯與司尊彛皆言六尊曰¶
八尊者言尊之實故曰以實八尊實五齊者五尊實三¶
酒者三尊曰六尊者言尊之名故曰辨六尊之名物犧¶
尊象尊著尊壺尊太尊山尊也五齊者泛齊醴齊盎齊¶
<pb:KR3k0043_WYG_021-5b>¶
緹齊沈齊三酒者事酒昔酒清酒漢儒多據東漢時名¶
物説五齊三酒更代易世之後經文尚易通解説更難¶
省矣大抵五齊三酒皆先濁者而後清者五齊専用於¶
祭祀三酒通用于燕飲至今大祭祀必有投尊設而不¶
斟太尊山尊著尊及犧象各一以受五齊壺尊凡三以¶
受三酒又設明水五尊於五齊之右設𤣥酒三尊於三¶
酒之右於是八尊或稱十六尊然十六尊即八尊也八¶
尊即六尊也周人備四代之制明堂位言泰有虞氏之¶
<pb:KR3k0043_WYG_021-6a>¶
尊山罍夏后氏之尊著殷尊犧象周尊不及壺尊説文¶
云昆吾尊也陳氏禮書云虞尚陶則太尊宜以瓦殷尚¶
梓則著尊宜以木著尊者著地無足壺尊當證扵投壺¶
大小戴扵投壺皆不言足亦當如著尊無足矣虞夏殷¶
之尊可不費辭説而定獨犧象周尊扵世代為近自漢¶
儒紛紛至今未定方且疑犧獻之音况能定其制度哉¶
鄭司農以獻為犧猶指定莎音諸儒因閟宫詩犧尊將¶
將以箋文有莎飾之説又謂刻鳯凰於尊其羽婆娑以¶
<pb:KR3k0043_WYG_021-6b>¶
此取音於娑又謂犧尊飾翡翠象尊飾鳯凰然則曷不¶
以象為娑當漢之時詩樂未盡廢必有樂工能識犧尊¶
為娑音者儒者莫究犧尊之所以為娑託於鳯羽婆娑¶
然則是尊也曷不曰鳯尊而曰犧尊愚嘗以詩協音考¶
之古字莎沙同音故莎娑等字諧聲於沙此莎飾之所¶
以音娑也犧之為娑亦如皮之為婆儀之為莪犧尊將¶
將之上文享以騂犧協降福孔多一詩之中具有顯證¶
騂犧尚且音娑則犧尊之犧非縁酒尊而異其音也説¶
<pb:KR3k0043_WYG_021-7a>¶
文引賈侍中云犧非古字盖古者犧通為戯以其字音¶
之相同戲或為獻以其字文之相近故集韻以犧獻二¶
字互見二韻或謂犧本虚宜反切騂犧協虚何而犧尊¶
為桑何反切疑若小異是則然爾而訶娑字音可以相¶
入如華之為敷洩之為泄委蛇之為佗亨之音烹單之¶
音燀二音皆不可以了義字母為拘者古人之音在易¶
詩書者盡為後儒所變獨周禮之獻尊詩之犧尊左𫝊¶
之犧象猶得存三代之舊音知犧尊所以音娑則尊當¶
<pb:KR3k0043_WYG_021-7b>¶
為牛而鳯羽婆娑之説非也又可知象尊為象而象骨¶
飾尊之説非也魏太和中青州人得齊大夫送女器為¶
牛而背負尊王肅以為刻全牛鑿其背為尊一以為負¶
一以為鑿阮諶則為畫牛象于尊聶氏三禮圖亦謂飾¶
以牛犧之為牛儒者既不考古音至其形制為翠為鳯¶
為牛曰全牛曰畫牛曰負曰鑿曰飾如聚訟之言未易¶
歸一朱文公請從政和新圖厥後以尊口不堪施勺或¶
疑其制未盡然豫章學官有作負尊之犧象者彼齊大¶
<pb:KR3k0043_WYG_021-8a>¶
夫送女器出扵魏太和中而王肅為王朗之子固亦魏¶
人也宋亦有王肅多論禮器及深衣等制度此或宋之¶
王肅所言負之與鑿有未可以臆斷者然扵施勺則負¶
為便矣尊字或從缶或從木上古尊罍陶瓦其次刳木¶
後範金今範金之制不一八尊之中太尊居尊宜上陶¶
著尊宜上梓他尊則範金可也¶
　　　籩實豆實¶
籩有四朝事饋食加籩羞籩豆亦有四朝事饋食加豆¶
<pb:KR3k0043_WYG_021-8b>¶
羞豆籩實之目十有八而㮚重出豆實之目二十有四¶
而醓醢魚醢重出朝事籩實䵄蕡白黒形鹽膴鮑魚¶
鱐熬麥曰䵄麻曰蕡稻米曰白黍米曰黒盖以麥麵麻子¶
稻黍末作餅餤注謂清朝進寒具口實也形鹽左𫝊所¶
謂鹽虎形膴音呼説文云無骨脂注謂䐑生魚為大臠¶
疏謂魚腹腴鮑部巧切韻書云&ZX-1117e8;魚也注謂&ZX-111da5;室中糗¶
乾之字從魚盖魚之糗而乾者也魚鱐之鱐音捜魚之¶
析而乾者也膴以腥薦鮑鱐以乾薦&ZX-111da5;字按説文火焙¶
<pb:KR3k0043_WYG_021-9a>¶
肉恐是鮑者火焙而乾鱐者日曝而乾故均之為乾魚¶
而異名也膴為魚腹腴則膴鮑魚鱐皆魚也朝食為米¶
食寒具魚乾之屬可夙具者也饋食籩實棗㮚桃乾䕩¶
榛實注謂䕩為梅謂榛似栗而小饋食始備果實也加¶
籩蓤芡㮚脯注謂菱芰也謂芡雞頭也或云四角三角¶
為芰兩角為芡鄭司農以栗在加籩饋食重出作蓤芡¶
脯脩薄析曰脯施薑桂曰脩言脩治脯也羞籩糗餌粉¶
餈注謂熬成豆米曰糗説文熬米麥通釋煼乾米麥要¶
<pb:KR3k0043_WYG_021-9b>¶
之米麥豆皆可為餌者也注以粉為豆屑米麥豆亦皆¶
可為粉但粉以豆為明滑故専以豆言之餌與餈名實¶
相近合蒸曰餌餅之曰餈疏云糗與粉為一物糗者𢷬¶
粉熬大豆餌言糗餈言粉互相足也鄭康成云二物皆¶
粉稻米黍米合以為餌餌不餅而餈作餅今之餈糕名¶
出於此凡今俗下餅餌餈糕其制多出扵古人其名已¶
載扵經典觀於籩實可見也朝事豆實韭菹醓醢昌本¶
麋臡菁菹鹿臡茆菹麇臡菹莊魚切説文酢菜也今俗¶
<pb:KR3k0043_WYG_021-10a>¶
設菜柈中漬菜皆菹之遺法醓吐感切注謂肉汁説文¶
謂血醢醢者説文肉醬臡音泥亦醢之異名注謂有骨¶
曰臡無骨曰醢凡作醢及臡者先膞乾其肉莝之雜以¶
梁麯鹽酒置瓶中百日即成今俗用䱹醬皆臡醢之遺¶
法昌本昌蒲根也菁菹蔓菁菜也茆菹鄭司農作茆杜¶
子春音卯曰鳬葵也康成疑茆不堪菹從杜説按魯頌¶
薄采其茆釋文云即蓴菜也麇鹿麋三臡皆莝骨和肉¶
為百日醬皆在朝事之豆亦取晨朝易於夙辦饋食豆¶
<pb:KR3k0043_WYG_021-10b>¶
實唯葵菹在七菹之列餘皆韲醢葵菹蠃醢脾析蠯醢¶
蜃蚳醢豚拍魚醢葵為百菜之長故饋食豆實首葵而¶
他菹莫配焉脾析蜃豚拍皆五韲中件目脾析牛百葉¶
俗呼牛胃為百葉已見周禮注矣蜃説文大蛤豚拍之¶
拍先鄭讀為膊言脇也三者近於臡醢而曰韲韲者以¶
百葉諸物細切之和以醢醬不待缻中百日而成故别¶
為韲之名韲從韭宜用菜若昌本深蒲作韲固宜百葉¶
蜃豚之肉亦可縷以為韲也蠃注謂䗂蝓按方言燕¶
<pb:KR3k0043_WYG_021-11a>¶
趙間以為蜘蛛韻書以為蝸牛蜘蛛蝸牛非可食者疏¶
釋引爾雅為證彼爾雅乃訓詁之儒集經注以為書或¶
疑内則有蝸醢恐是䗂蝓蝸牛之謂然内則之蝸乃力¶
戈切集韻古螺字作蝸韻釋云蚌屬也非蝸牛之蝸矣¶
陸佃直謂蝸牛可醢盖為禮注所誤爾蠃即螺字亦作¶
蝸韻書以為香螺也蠯注謂小蛤韻書以為蚌狹而長¶
者蚳醢之蚳漢儒相𫝊為蚍蜉白子亦恐不然蚍蜉未¶
必可食也取白子傷生(闕/)　二也按天官有鼈人掌取¶
<pb:KR3k0043_WYG_021-11b>¶
互物祭祀供蠯蠃蚳以授醢人則蚳與蠯蠃皆當是螺¶
蛤同類既掌以鼈人之官可知為水族之産若以國語¶
為證則國語亦但言舍蚳不取未嘗指蚍蜉之子可取¶
而食也唯夏小正扵二月言昆小虫抵蚳其𫝊曰蚳螘¶
卵為祭醢夏小正本文無幾其觧説處多是漢儒附㑹¶
未可盡信按月令方春和時毋殺孩䖝胎夭飛鳥毋麛¶
毋卵豈有二月正春殈螘穴以為豆實之奉哉巷伯成¶
是貝錦注以貝為餘蚳貝之黄質白文者或可為鼈人¶
<pb:KR3k0043_WYG_021-12a>¶
互物之證蚳或從身醫書云食之益夀明目豈必螘卵¶
而後謂之蚳哉鼈人春獻蜃以為醢故小正以二月抵¶
蚳此雖流傳已乆而必當改正者小正以蜃為蒲蘆朱¶
子以為其書不足信愚扵蚳為螘卵亦不敢以為信唯¶
魚醢用魚可免注者妄言矣加豆之實芹菹兎醢深蒲¶
醓醢菭菹雁醢筍菹魚醢芹楚葵水菜類蒿深蒲或云¶
桑耳或云蒲始生水中奕詩云其蔌維何維筍及蒲知¶
蒲可為蔌不必曰桑耳也菭有苔迨二音鄭注云水中¶
<pb:KR3k0043_WYG_021-12b>¶
魚衣即苔也今海鄉之人乾苔以為菹或疑菭字從竹¶
為箈箭筍竹萌不思箭萌亦筍爾既有筍菹安用箭萌¶
籕文竹草相似其為苔菹何惑焉兎醢用兎鴈醢用鴈¶
魚醢用魚如下文羞豆之實酏食糝食酏音移鄭司農¶
云以酒酏為餅疏云若今起膠餅康成曰&ZX-1116c0;賈氏曰粥¶
禮記有稻酏黍酏周禮亟稱於酏酒正之五飲漿人之¶
六飲皆用酏也糝食鄭司農云菜餗蒸康成曰取牛羊¶
豕之肉三如一小切之米二肉一合煎為餌鼎卦公餗¶
<pb:KR3k0043_WYG_021-13a>¶
之注云糝食也震為竹竹萌為筍餗之為菜則糝食未¶
嘗不用筍菹之筍也糝食酏食在七菹之外豈惟竹萌¶
唯所用之豆實有五齊七醢七菹三臡二食五齊之齊¶
注作韲昌本深蒲脾析蜃豚拍七醢醓魚兎鴈蠯蠃蚳¶
七菹韭菁茆葵芹苔筍三臡麇鹿麋今孔子廟丁祀菹¶
醢多不如法不考周禮故爾邵氏録云劉夣得欲用糕¶
字作九日詩以經典無據不敢用宋子京按周禮粉餈¶
之注作九日詩云劉郎不敢題糕字虚負詩中一世豪¶
<pb:KR3k0043_WYG_021-13b>¶
爼豆之事不得以未嘗聞為觧周禮無所不該今儒往¶
往拘牽舊註故因籩實豆實詳及其名物¶
　　　昬問　　　　　　　　　　羅　願¶
或問古嫁娶之年男必以三十女必以二十乎曰然聖¶
人為男女之節弱而後冠非美其容也責之成焉壯而¶
後昬非足其欲也責之代焉男至於三十則知慮周可¶
以率人女至於二十則言容備可以事人矣故取是年¶
以為之節也或曰家語之説以為二十三十者期至於¶
<pb:KR3k0043_WYG_021-14a>¶
此而不可過爾曰不然古人之言固有大為之期者若¶
三十二十云者一定而不易之辭也夫少之時血氣未¶
定此其當戒之時然而從之豈特傷生伐性而已將無¶
以責其率人之智事人之道故記曰女子二十而嫁有¶
故二十三年而嫁聖人知夫有故者人事之所不免寧¶
引而伸之主於二十有三終不先之於二十之前者此¶
有以知其為一定之辭也使是制而猶可進退宜曰男¶
二十以上而娶毋過三十女十四以上而嫁毋過二十¶
<pb:KR3k0043_WYG_021-14b>¶
豈不明哉曰若然必以是年則物有不備時有不暇及¶
也奈何曰古者昬禮之費省矣幣止扵緇帛五兩牲止¶
於魚祭而豚饋盖常人之家累嵗計之皆足以預辦也¶
自秋成之後至於氷未泮之前凡百有五十日不為無¶
暇案其年而為之不難也曰然則聖人何為十九而娶¶
曰夫三十而娶吾所論者禮之常親在者之所為也若¶
孔子之娶則孤子當室者之事也且夫昬禮以代親故¶
重孤子雖未昬而固已代父矣室家不備則祭祀有所¶
<pb:KR3k0043_WYG_021-15a>¶
缺又慮民生之不長則絶嗣亡世有不可悔所以許其¶
不待年而娶國君十五而生子亦為是也曰仲春之月¶
令㑹男女於是時也奔者不禁則又安可限以年曰此¶
正欲其及是年爾夫嘉事常在秋荀子曰霜降逆女氷¶
泮殺内詩曰將子毋怒秋以為期又曰士如歸妻迨冰¶
未泮秋者嵗之成農蠶之暇也故自秋以往凡男女之¶
至於是年者各為之嫁娶至氷泮之前而止聖人又懼¶
夫民之不用令而使男女不得時少緩而至來年則舉¶
<pb:KR3k0043_WYG_021-15b>¶
趾之後又不復可議故於來年仲春之月司察男女之¶
無夫家者官為㑹之使各從其所欲雖奔猶不禁盖事¶
迫而其年不及此者固不許其奔使之從禮也曰若爾¶
則不待其擇乎曰古者方田同井嫁娶不出其里又多¶
因其舊所以隆母黨安豐殺且不干非耦也若諸侯之¶
制周公魯公娶于薛孝恵娶于商自桓以下娶于齊一¶
世娶焉則再世因之古者夫之父婦之父皆謂之舅其¶
母皆謂之姑而兩姓謂之兄弟者盖其尊者多己之外¶
<pb:KR3k0043_WYG_021-16a>¶
親而其子多己之同儕故也此古之制也或曰六義孰¶
為重曰莫重於納徵始則納采采者幣之色也不敢有¶
所議特若常人然以幣交其尊者而已問名則求其名¶
將歸而卜之納吉者卜之於廟而吉反以告也納徵則¶
以幣質信焉示不易矣鴈者何也曰男女相見必以摯¶
摯者從所執也執玉之君聘以榖圭鴈大夫之摯也古¶
者無大夫冠禮而有其昏禮雉死物也雞鶩無常匹故¶
進而用之也御輪何也曰古者同乘必推其能者御之¶
<pb:KR3k0043_WYG_021-16b>¶
昏二人共乘也故召南云王姬之車平王之孫齊侯之¶
子齊詩云有女同車婦人無自御之道必男子御之將¶
行調車者事之宜也¶
　　　司馬九畿　　　　　　　　王應電(後同/)¶
九灋脩明天下邦國自是平治因時有變通故曰建制¶
以九等之畿封以五等之國逺近大小各有封疆限界¶
故曰以正邦國此職方量人之事也以九儀之命正邦¶
國之位使有隆殺等級故曰以等邦國此宗伯行人之¶
<pb:KR3k0043_WYG_021-17a>¶
事司馬與之通職共掌者也賢而有徳者進而用之能¶
而有功者賞以興之則人莫不作起于事功司士諸子¶
主辨論官材司勲掌賞地之法皆是也諸侯各自為守¶
建以九州之牧立以要害之監然後邦國有所維繫太¶
宰所謂建牧立監也為三軍二軍一軍之制詰姦慝而¶
禁之所以糾率邦國凡環人匡人撢人皆其事也制其¶
連帥等職各以其所能分以服食等貢各以其所有為¶
王國所任此亦職方氏之事也列國都邑皆有簡冊以¶
<pb:KR3k0043_WYG_021-17b>¶
稽其人民車馬器械之數然後得以用之此原師之事¶
也要害之地量其逺近均而守之與夫器械財用人民¶
守之之法務得其平所以使邦國相安而無外患之侵¶
此掌固司險之事也制地犬牙相入使大國比小國小¶
國事大國而使邦國大小相和此形方氏之事也夫畿¶
封先定天下之政如綱之舉而可施故為九法之首邦¶
國立矣亂之所生則儀位以為階故正名分為先異賢¶
能而後人心作起于事功故進賢興功次之有王官而¶
<pb:KR3k0043_WYG_021-18a>¶
後天下之政出于一故建牧立監次之足兵而後奸雄¶
不獲逞故制軍詰禁次之夫四海之財孰非天子之富¶
天下之險孰非天子之守方域乂安然後得任用而使¶
之故施貢分職簡稽鄉民均守平則又次之然不能治¶
其相凌虐豈協和萬邦之道哉故比小事大終焉此九¶
法者皆天下之大政邦國所以均平而大司馬所以佐¶
王者如此軍旅祭祀喪紀㑹同賔客五者國子之已仕¶
者司士掌之故此未仕者諸子掌之也大事謂軍旅之¶
<pb:KR3k0043_WYG_021-18b>¶
事太子于王在國曰居守在軍曰撫軍故國有大事帥¶
國子而致于太子盖天子將其父兄而太子將其子弟¶
所以無意外之虞也唯所用之唯太子之命是從不得¶
辭劇就易避勞趨逸以方命撓法也若有兵甲之事謂¶
欲用之以戰也授以車甲使之陳力就列合于卒伍使¶
之相保置其有司使有統率以軍法治之庶幾無不用¶
命者是從容于冕弁之流以從事于干羽爼豆者無不¶
可以披堅執鋭而折衝禦侮如詩稱魯侯之四矢反兮¶
<pb:KR3k0043_WYG_021-19a>¶
以禦亂兮是矣司馬弗正凡兵皆司馬所統唯此則不¶
與也國正弗及太子毎事毋得専行唯此則國有司不¶
得以常法繩之也或疑太子為將有功不加賞無功則¶
得罪從此始萬世之大戒也周公豈慮不及此哉是不¶
然左傳所言謂君受讒而有疑貳于太子故使之為將¶
以中傷之所以不可此則専以太子監國言耳一則天¶
子在外居守之事莫大于此非太子其誰尸之一則古¶
之稱君徳者曰文武曰聖武太子者天地民物之本豈¶
<pb:KR3k0043_WYG_021-19b>¶
徒仁柔之為尚使之習于武畧庶幾臨變故而無恇怯¶
此與天官職大事王親戒于百官同義一則司馬于兵¶
無所不統而太子將其子弟亦防微之意是故天文氐¶
宿主東宫之位而其下有騎官騎陣將等星天象昭昭¶
如此豈可以是而疑聖經哉¶
　　　司冦屬官　(司約司盟/司爟凌人)　(司烜/冥氏)¶
按天地之道必有所主無主乃亂故萬姓戴君之心生¶
于其性此王者立國必法網周密使不軌之徒不得而¶
<pb:KR3k0043_WYG_021-20a>¶
逞然後能保其社稷以為斯民主若八成之類邦汋邦¶
賊邦諜隂懐二心背其君者也犯邦令撟邦令不從王¶
法抗其君者也邦盗者攘竊奸宄盗其君者也邦朋邦¶
誣不利于國欺其君者也茍縱而不問必至于亂亡相¶
尋司冦所詰之姦慝莫此為大此士師所以定為八成¶
必誅無赦盖國家安則斯民乃安孰謂周公非公天下¶
之心也哉¶
聖人于秋官之設屬恒主禁之于未然防之于未形民¶
<pb:KR3k0043_WYG_021-20b>¶
之道貴柔不貴剛禁殺戮皆强梁武斷之事也人之從¶
善當奬勸而不可以阻尼禁暴氏皆以奸慝犯禁而不¶
成人之美者也道路河渠之紛紜不良之所逞也深山¶
大澤幽夜之中藏奸之所也水火有大利而亦有大害¶
不可以不防酒者人之大欲而亦有大禍不可以沉溺¶
則有野廬氏蜡氏雍氏萍氏司寤氏司烜氏相錯綜廉¶
察其間則亂何自而生哉百辟之守莫大于王宫后宫¶
與王之出入也故内宰宫正既掌其政令矣而守王宫¶
<pb:KR3k0043_WYG_021-21a>¶
之隸執事后宫之奚禁暴氏復司牧之太僕虎賁既掌¶
其前驅趨辟矣而條狼氏復趨辟之盖以王者動止之¶
處必以刑官臨之則人自知警畏也國家之政莫大于¶
祭祀喪紀軍旅賔客也故鄉遂縣方士既各掌其禁令¶
而戮其犯命矣而野廬氏蜡氏復掌其道禁禁暴氏戮¶
其犯命者以狥條狼氏掌其辟誓之事盖國之大事必¶
以刑官涖之則人心自肅然也萬一有奸盜竊發或罪¶
人脱逃則有脩閭氏之法國粥追胥人盡兵也閭互宿¶
<pb:KR3k0043_WYG_021-21b>¶
&ZX-111514;道皆險也雖有大奸慝何地可匿何路可脱哉故周¶
公設官以不知者驟觀之若繁而不整然詳攷之必各¶
有所司則其心精専而事益嚴密乃知其繁而理雜而¶
不越也¶
司約専掌約劑矣而太史復云凡邦國都鄙及萬民之¶
有約劑藏焉以貳六官之所登若約劑亂則辟法不信¶
者刑之司盟専掌盟約矣而司寇復云凡邦之大盟約¶
涖其盟書而登之于天府太史内史司㑹及六官皆受¶
<pb:KR3k0043_WYG_021-22a>¶
而藏之夫約劑盟約並藏于太史者以其禮法之府也¶
並貳于六官者則重其事恐有所失而各存之以為徵¶
也至于大盟約大司寇涖其盟書者終之以刑也登于¶
天府者質之鬼神也内史司㑹貳之者以攷治也周公¶
于盟約一事何其不憚煩若此盖人有言而易忘也于¶
是乎有約約則刻之于書而不忘矣約而不相托也于¶
是乎有盟盟則鬼神司之而不可欺矣故有渝約而不¶
信茍入于罪則當服墨與殺之刑矣亦有遂事而未麗¶
<pb:KR3k0043_WYG_021-22b>¶
于刑者則復使之盟焉或有不可刑者則為之詛及夫¶
渝盟而不信者亦為之詛使神禍之焉夫律設大法期¶
人之不犯也又有約以藏之使人上信其法下信其約¶
守法之心不愈固耶有盟以結之使人明畏其人幽畏¶
其神畏法之心不愈嚴耶違約則有刑非徒約而使人¶
之可玩也違約而不可刑與夫渝盟者則有詛非徒盟¶
而使神之可欺也盖茍得神禍則正不必加以司冦之¶
刑與司馬之法亦使人知盟之有神而不可罔此固盟¶
<pb:KR3k0043_WYG_021-23a>¶
詛之意也或者乃謂孔子曰敬鬼神而逺之帝王之治¶
民當責以人事而已何乃要質于鬼神而祈之于不見¶
不聞之地哉嘗觀盤庚之誥稱先后與其臣民之祖父¶
轉相告戒崇降罪疾諄諄然若生者之相告語金縢之¶
辭周公亦若親對其祖考而言者盟載之法其亦此意¶
耶夫薫蒿悽愴洋洋如在此鬼神之情狀福善禍淫乃¶
理之常無足怪者但天網恢恢未必屑屑居民間以司¶
禍福耳然人心所向氣必至焉要其所中者多矣是故¶
<pb:KR3k0043_WYG_021-23b>¶
展禽有言周公太公股肱王室成王勞而賜之盟曰世¶
世子孫無相害也載在盟府太史職之晋為城成周之¶
役薛宰不肯役于宋云晋文公為踐土之盟曰凡我同¶
盟各復其舊士彌牟謂宋仲幾曰子姑受功歸吾視諸¶
故府仲幾曰縱子忘之山川鬼神其忘之乎夫盟約一¶
定數世賴之可以輔政省刑此周公所以不廢也至于¶
徳又下衰民偽日滋又昧鬼神之理視盟詛為戲神亦¶
不靈而人益不信之君子屢盟詩人以為長亂小國爭¶
<pb:KR3k0043_WYG_021-24a>¶
盟左氏知其必亡又曰徳之不競尋盟何為信之不繼¶
盟無益也盟詛之法於是廢矣葉氏有言榖梁子曰誥¶
&ZX-111beb;不及五帝盟詛不及三王五帝非無誥誓也後之誥¶
&ZX-111beb;則不及五帝之時三王非無盟詛也後之盟詛則不¶
及三王之時耳今觀虞書帝命禹征有苖而作&ZX-111beb;吕刑¶
稱禹苗民以覆詛盟則知葉氏之言為信也¶
奉其明水火詳見司烜氏夫火屬夏故行火之政令夏¶
官司爟掌之水屬冬故治水之政令冬官掌之而秋官¶
<pb:KR3k0043_WYG_021-24b>¶
又設司烜一職掌共明水火大司冦主奉之何也盖五¶
行之徳土氣冲濁而不明木氣温昏而不清火外影其¶
光發越而散水内影其光藏匿而暗唯夫金之為徳于¶
行為秋其氣肅殺而清明故日至此而燥烈月至此則¶
皎潔萬物之在宇内者夷者夷革者革靡不濯然鮮潔¶
此秋之為用也故水火各司其局者六官之常也天下¶
之務必司冦臨之而後嚴肅清明秋官之専職也故大¶
祭祀之明火明水先王所以自致其潔齊精明之至者¶
<pb:KR3k0043_WYG_021-25a>¶
必奉于大司冦而特設司烜一職以掌之此周禮一書¶
所以與造化周流而無礙也歟¶
按萬物之所以得生者陽隂二氣而已陽之盛為火之¶
熱而物資之以暢茂條達否則萎而不榮隂之極為氷¶
之寒而物資之以縮聚凝結否則散而不収然火有出¶
入當出而太早則過盛而為災當伏而不伏則錯行而¶
傷隂此春秋所以出火納火也氷有藏啟藏之以抑伏¶
藏之火俾之滅息啟之以發沉伏之隂俾得制火此冬¶
<pb:KR3k0043_WYG_021-25b>¶
春所以藏氷開氷也夫天地之災猶人身之疾人之疾¶
病皆以氣行太過則隂血不及偕而百疾作故治疾者¶
以滋隂降火為主天地之氣亦唯陽之妄行而隂不及¶
從于是乎有災是故夏旱則秋澇冬雷則春隂凡震電¶
氷雹烈風甚雨皆陽驅隂急疾所致也故調元者亦以¶
宣隂助陽為貴司爟凌人皆此道也¶
又按自古聖人為網罟以佃漁之後人之于禽獸虫魚¶
縱之則傷義過殺則不仁周禮于六官皆有育萬物之¶
<pb:KR3k0043_WYG_021-26a>¶
責而治教政刑于是分掌焉故天官之獸人&ZX-111a1b;人鼈人¶
曰時田時&ZX-111a1b;時簎總執其佃漁之政使不暴天物也地¶
官之虞衡掌山澤之政令厲禁所以長蕃鳥獸草木也¶
春官之大司樂樂六變而致羽臝鱗毛介象之物致中¶
和以作動物也夏官掌政而有服不氏以服猛獸射鳥¶
氏以敺鳥鳶則鳥獸之不服者猶馴之以攻取之政而¶
况于負固放弑之國乎秋官掌刑而有冥氏已下十二¶
官則凡猛鷙昆䖝與夫托于神姦而為害者並不能逃¶
<pb:KR3k0043_WYG_021-26b>¶
夫刑罰之威而况于姦慝暴亂之人乎分之則有覆載¶
生殺之異合之則均有曲成之責非聖人其孰能與于¶
此哉又天官不當司小事而有獸人以下四官以屬于¶
膳夫之役夏官主正不服之鳥獸而有羅氏掌畜之官¶
則以夏主朱鳥且既主服猛而又云教擾周禮設官亦¶
有以類相附不必太拘政刑之事實相表裏不必太析¶
也¶
按服不氏主服猛射鳥氏掌射鳥皆司馬兵家之事羅¶
<pb:KR3k0043_WYG_021-27a>¶
氏掌羅鳥盖離為網罟掌畜掌養鳥南方為朱鳥之象¶
故四官並屬夏官云或曰鳥獸與人其受氣禀命好生¶
惡死亦何所異至其五倫之徳或有人所不及者又如¶
牛耕犬守有功于人皆殺而食之至若魚潛在淵鳶飛¶
戾天於人無患與物無爭也射而落之羅而致之畜而¶
殺之無乃非仁人之事乎曰天之生物非食氣則食形¶
食氣者無形一盛則必一衰食形者有迹一生則必一¶
死故天下之動物未有不食物以為生者但天地之生¶
<pb:KR3k0043_WYG_021-27b>¶
唯人為大古之時獸蹄鳥跡之道交于中國其為生民¶
之害多矣聖人為之弧矢網罟而以射以佃以漁一以¶
資其養一以除其害然後人得安其居故粒食者猶為¶
第二義也茍如佛氏之説以謂譬彼鳥獸之心以為心¶
而務于不殺牲則彼樹植之中盡為鳥獸區寧使鳥獸¶
食人之食而人顧忍饑坐斃耶且豺虎有仁禮矣而有¶
隙則食人黒鱧知君臣矣而自食其子至其害物聚麀¶
乃禽獸之常縱人不食之而其類必自相殺而不存故¶
<pb:KR3k0043_WYG_021-28a>¶
人未嘗食猫而猫亦不蕃于犬豕未嘗食燕而燕亦不¶
多于鴻雁又如海中有魚自食其八足蜻蛉自食其尾¶
盖随氣化而生随氣化而死雖不食亦必至于澌滅者¶
至于六擾與夫畜鳥又非人則不生故自人生之而自¶
人用之與夫不耕駕之牛不田守之犬安得割人之食¶
以養此無用之物亦未免于用之也不然豈以自古聖¶
人之智而反出于愚夫愚婦之下哉雖然天地間物咸¶
禀天地生生之性人與之同處其中安得獨以其知而¶
<pb:KR3k0043_WYG_021-28b>¶
殘虐之觀其父子牝牡方生聚熈熙頃刻間而駢首就¶
死故有前知其死而垂淚就縶縳而哀鳴殺訖而蠕動¶
或庇其類或救其子則不知有其身其情狀甚為可矜¶
人豈得無惻隠之心哉故于邦國苑囿之地必為之厲¶
禁聼其生長蕃育于中使無知之民不得以非時而傷¶
其生育之性若周禮之時田時&ZX-111a1b;時簎禮記之豺祭獸¶
然後田獵鳩化為鷹然後設罻羅昆䖝未蟄不以火田¶
此皆所以不失其時也禁麛卵禁毒矢射禁澤之沈不¶
<pb:KR3k0043_WYG_021-29a>¶
殺胎不殀夭不覆巢此所以不得戕其性也雖四時之¶
田而猶存夫仁義之道蒐者捜取禽之不孕苖者為苖¶
除害獮則順秋令而以殺為事狩則取冬物之成而以¶
大獵為義盖正名其罪以示伐取之意若非無罪而殺¶
之者以至君無故不殺牛大夫無故不殺羊士無故不¶
殺犬豕見其生則不忍見其死聞其聲則不忍食其肉¶
與夫耕牛乘馬守犬老則養之而不忍殺死則埋之而¶
不忍食在我則惻怛慈愛常周流于取用之中在物則¶
<pb:KR3k0043_WYG_021-29b>¶
雖義宜伐取而常沾吾覆育之澤此育物之仁與田漁¶
之政所以並行不悖與彼窮口腹而漠然無情者豈可¶
同日語哉¶
　　　考工記金錫　　　　　　　熊朋來¶
攻金之工如築冶鳬㮚段桃以今工料言之宜用銅鐵¶
等物為多特總名曰金錫以分六齊六分其金而錫居¶
一為鐘鼎之齊五分其金而錫居一為斧斤之齊四分¶
其金而錫居一為戈㦸之齊叄分其金而錫居一為大¶
<pb:KR3k0043_WYG_021-30a>¶
刃之齊五分其金而錫居二為削殺矢之齊金錫半為¶
鑑燧之齊使如今時所謂錫則豈堪為斧斤戈㦸矢刃¶
哉㮚氏改煎金錫定火候以青黄黒白之氣而使以鑄¶
量使如今時所謂錫則豈能聲中黄鐘之宫哉觀史記¶
平凖書及漢食貨志亟稱銀錫漢武帝造銀錫為白金¶
可以見古者銀與錫通稱白金考工先秦古書當時盖¶
以錫為銀鉛之總名説文謂錫曰銀鉛之間稍近古意¶
徐氏不察考工金錫之説殊失許叔重本㫖周禮卝人¶
<pb:KR3k0043_WYG_021-30b>¶
職金皆言金玉錫石盖銅鐵銀錫皆取卝煉成言錫而¶
不必枚舉銅銀鐵也嘗歎漢儒拘爾雅之文於卝人之¶
注直以錫為鈏鉛爾雅専以銀為白金不思漢時固以¶
錫為白金其注鐐銀鈑金名物瑣細而於考工金錫之¶
義乃無所發明曾不若説文能合銀鉛以言錫也職方¶
氏於揚州言金錫荆州言銀以今出産之地言之則銀¶
在揚而錫在荆錫亦銀也特以荆揚地利互文見之爾¶
若如今人分别銀錫則考工所謂金錫於理有不通者¶
<pb:KR3k0043_WYG_021-31a>¶
故著其説使讀考工記者無惑焉今世用物銅鐵為多¶
經文絶少言銅亦罕言銀鐡考工言金者鐵銅在其中¶
言錫者銀鉛在其中合而言之總曰金錫爾聞决銀者¶
言錫能賊金也似不宜混合然物各有用攻金之工不¶
一銅鐵及鍮銅得銀愈佳鑄銅得鉛益骨金錫相須尚¶
矣¶
　¶
　¶
<pb:KR3k0043_WYG_021-31b>¶
　¶
　¶
　¶
　¶
　¶
　¶
　¶
　稗編卷二十一¶
