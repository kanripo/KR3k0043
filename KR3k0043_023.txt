# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.128408
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十三
<pb:KR3k0043_WYG_023-1a>¶
欽定四庫全書¶
　稗編卷二十三　　　　　明　唐順之　撰¶
　　禮一(郊祀/)¶
　　　論郊丘　　　　　　　　孔頴達(禮疏/後同)¶
先儒説郊其義有二案聖證論以天體無二郊即圓丘¶
圓丘即郊鄭氏以為天有六天丘郊各異今具載鄭義¶
兼以王氏難鄭氏謂天有六天天為至極之尊其體祇¶
應是一而鄭氏以為六者指其尊極清虚之體其實是¶
<pb:KR3k0043_WYG_023-1b>¶
一論其五時生育之功其别有五以五配一故為六天¶
據其在上之體謂之天天為體稱故説文云天顛也因¶
其生育之功謂之帝帝為徳稱也故毛詩𫝊云審諦如¶
帝故周禮司服云王祀昊天上帝則大裘而冕祀五帝¶
亦如之五帝若非天何為同服大裘又小宗伯云兆五¶
帝於四郊禮器云饗帝于郊而風雨寒暑時帝若非天¶
焉能令風雨寒暑時又春秋緯紫㣲宫為大帝又云北¶
極耀魄寳又云太㣲宫有五帝座星青帝曰靈威仰赤¶
<pb:KR3k0043_WYG_023-2a>¶
帝曰赤熛怒白帝曰白招拒黒帝曰叶光紀黄帝曰含¶
樞紐是五帝與大帝六也又五帝亦稱上帝故孝經曰¶
嚴父莫大於配天則周公其人也下即云宗祀文王於¶
明堂以配上帝帝若非天何得云嚴父配天也而賈逵¶
馬融王肅之等以五帝非天唯用家語之文謂太皥炎¶
帝黄帝五人之帝屬其義非也又先儒以家語之文王¶
肅私定非孔子正㫖又王肅以郊丘是一而鄭氏以為¶
二者按大宗伯云蒼璧禮天典瑞又云四圭有邸以祀¶
<pb:KR3k0043_WYG_023-2b>¶
天是玉不同宗伯又云牲幣各放其器之色則牲用蒼¶
也祭法又云燔柴於泰壇用騂犢是牲不同也又大司¶
樂云凡樂圜鍾為宫黄鍾為角太蔟為徵姑洗為羽冬¶
日至於地上之圜丘奏之若樂六變則天神皆降上文¶
云乃奏黄鍾歌大吕舞雲門以祀天神是樂不同也故¶
鄭氏以蒼璧蒼犢圜鍾之等為祭圓丘所用以四圭有¶
邸騂犢及奏黄鍾之等以為祭五帝及郊天所用王肅¶
以郊特牲周之始郊日以至與圓丘同配以后稷鄭必¶
<pb:KR3k0043_WYG_023-3a>¶
以為異圓丘又以帝嚳配者鄭以周郊日以至自是魯¶
禮故注郊特牲云周衰禮廢儒者見周禮盡在魯因推¶
魯禮以言周事鄭必知是魯禮非周郊者以宣三年正¶
月郊牛之口傷是魯郊用日至之月案周郊祭天大裘¶
而冕郊特牲云王被衮戴冕璪十有二旒故知是魯禮¶
非周郊也又知圓丘配以帝嚳者案祭法云周人禘嚳¶
而郊稷禘嚳在郊稷之上稷卑於嚳以明禘大於郊又¶
爾雅云禘大祭也大祭莫過於圓丘故以圓丘為禘也¶
<pb:KR3k0043_WYG_023-3b>¶
圓丘比郊則圓丘為大祭法云禘嚳是也若以郊對五¶
時之迎氣則郊為大故大𫝊云王者禘其祖之所自出¶
故郊亦稱禘其宗廟五年一祭比毎嵗常祭為大故亦¶
稱禘也以爾雅唯云禘為大祭是文各有所對也后稷¶
配天見於周頌故思文云思文后稷克配彼天周若以¶
嚳配圓丘詩頌不載者后稷周之近祖王業所基故配¶
感生之帝有勤功用故詩人頌之嚳是周之逺祖為周¶
無功徒以逺祖之尊以配逺尊天帝故詩無歌頌或古¶
<pb:KR3k0043_WYG_023-4a>¶
詩本亦有也但後來遺落故正考甫得商之遺頌十二¶
篇至孔子之時唯五篇而已以此言之明詩有遺落也¶
　　　辨周魯郊¶
註言日以周郊天之月而至陽氣新用事順之而用辛¶
日此説非也郊天之月而日至魯禮也三王之郊一用¶
夏正魯以無冬至祭天於圜丘之事是以建子之月郊¶
天示先有事也用辛日者凡為人君當齋戒自新耳周¶
衰禮廢儒者見周禮盡在魯因推魯禮以言周事正義¶
<pb:KR3k0043_WYG_023-4b>¶
曰王肅用董仲舒劉向之説以此為周郊上文云郊之¶
祭迎長日之至謂周之郊祭於建子之月而迎此冬至¶
長日之至也而用辛者以冬至陽氣新用事故用辛也¶
周之始郊日以至者對建寅之月又祈糓郊祭此言始¶
者對建寅為始也鄭康成則異於王肅上文云迎長日¶
之至自據周郊此云郊之用辛據魯禮也言郊用辛日¶
者取齋戒自新周之始郊日以至者謂魯之始郊日以¶
冬至之月云始者對建寅之月天子郊祭魯於冬至之¶
<pb:KR3k0043_WYG_023-5a>¶
月初始郊祭示先有事故云始也　注言日至周事正¶
義曰日以周郊天之月而至者謂日體以周郊天建子¶
之月而南至云陽氣新用事順之而用辛日者以冬至¶
一陽生故云新用事而用辛日云此説非也者謂日以¶
周禮郊天之月而日至陽氣新用事此等之説非也謂¶
董仲舒劉向而為此説所以非者按周禮冬至祭天圓¶
丘不論郊也又此下云戴冕璪十有二旒周禮祀昊天¶
上帝則大裘而冕是服不同周禮玉輅以祀天此下云¶
<pb:KR3k0043_WYG_023-5b>¶
乘素車是車不同也祭法云燔柴於泰壇用騂犢周禮¶
蒼璧禮天牲從玉色是牲不同也爾雅曰非人為之丘¶
泰壇則人功所作是圓丘與泰壇别也以是知郊與圓¶
丘所祭非一故云此説非也云郊天之月而日至魯禮¶
也者言此經始郊日以至是魯國之禮必知魯禮者以¶
明堂云魯君孟春乘大路載弧韣旂十有二旒日月之¶
章祀帝于郊又雜記云正月日至可以有事於上帝故¶
知冬至郊天魯禮也云三王之郊一用夏正者證明天¶
<pb:KR3k0043_WYG_023-6a>¶
子之郊必用夏正魯既降下天子不敢郊天與周同月¶
故用建子之月而郊天欲示在天子之先而有事也但¶
魯之郊祭師説不同崔氏皇氏用王肅之説以魯冬郊¶
天至建寅之月又郊以祈榖故左傳云啟蟄而郊又云¶
郊祀后稷以祈農事是二郊也若依鄭康成之説則異¶
於此也魯惟一郊不與天子郊天同月轉卜三正故榖¶
梁𫝊云魯以十二月下辛卜正月上辛若不從則以正¶
月下辛卜二月上辛若不從則以二月下辛卜三月上¶
<pb:KR3k0043_WYG_023-6b>¶
辛若不從則止故聖證論馬昭引榖梁𫝊以答王肅之¶
難是魯一郊則止或用建子之月郊則此云日以至及¶
宣三年正月郊牛之口傷是也或用建寅之月則春秋¶
左𫝊云郊祀后稷以祈農事是也但春秋魯禮也無建¶
丑之月耳若杜預不信禮記不取公羊榖梁魯惟有建¶
寅郊天及龍見而雩云周衰禮廢儒者見周禮在魯者¶
欲見經文實是魯郊而為周字故云因推魯禮以言周¶
事誤作周也從上説郊是周禮自此以下是魯禮為此¶
<pb:KR3k0043_WYG_023-7a>¶
周魯雜亂也按聖證論王肅難鄭云郊特牲曰郊之祭¶
迎長日之至下云周之始郊日以至𤣥以為迎長日謂¶
夏正也郊天日以至𤣥以為冬至之日説其長日至於¶
上而妄為之説又徙其始郊日以至於下非其義也𤣥¶
又云周衰禮廢儒者見周禮盡在魯因推魯禮以言周¶
事若儒者愚人也則不能記斯禮也茍其不愚不得亂¶
於周魯也鄭𤣥以祭法禘黄帝及嚳為配圓丘之祀祭¶
法説禘無圓丘之名周官圓丘不名為禘是禘非圓丘¶
<pb:KR3k0043_WYG_023-7b>¶
之祭也𤣥既以祭法禘嚳為圓丘又大𫝊王者禘其祖¶
之所自出而𤣥又施之於郊祭后稷是亂禮之名實也¶
按爾雅云禘大祭也繹又祭也皆祭宗廟之名則禘是¶
五年大祭先祖非圓丘及郊也周立后稷廟而嚳無廟¶
故知周人尊嚳不若后稷之廟重而𤣥説圓丘祭天祀¶
大者仲尼當稱昔者周公禘祀嚳圓丘以配天今無此¶
言知禘配圓丘非也又詩思文后稷配天之頌無帝嚳¶
配圓丘之文知郊即圓丘圓丘即郊所在言之則謂之¶
<pb:KR3k0043_WYG_023-8a>¶
郊所祭言之則謂之丘於郊築泰壇象圓丘之形以丘¶
言之本諸天地之性故祭法云燔柴於泰壇則圓丘也¶
郊特牲云周之始郊日以至周禮云冬至祭天於圜丘¶
知圓丘與郊是一也言始郊者冬至陽氣初動天之始¶
也對啟蟄又將郊祀故言始孔子家語云定公問孔子¶
郊祀之事孔子對之與此郊特牲文同皆以為天子郊¶
祭之事如聖證論之言王肅所據經𫝊分明鄭必别為¶
其説者按聖證論馬昭申鄭云易緯云三王之郊一用¶
<pb:KR3k0043_WYG_023-8b>¶
夏正則周天子不用日至郊也夏正月陽氣始升日者¶
陽氣之主日長而陽氣盛故祭其始升而迎其盛月令¶
天子正月迎春是也若冬至祭天隂氣始盛祭隂迎陽¶
豈為禮乎周禮云冬日至祭天於地上之圜丘不言郊¶
則非祭郊也言凡地上之丘皆可祭焉無常處故不言¶
郊周官之制祭天圓丘其祀王服大裘而冕乘玊輅建¶
大常明堂位云魯君以孟春祀帝于郊服衮服乘素車¶
龍旂衣服車旂皆自不同何得以諸侯之郊説天子圓¶
<pb:KR3k0043_WYG_023-9a>¶
丘言始郊者魯以轉卜三正以建子之月為始故稱始¶
也又禮記云魯君臣云未嘗相弑禮俗未嘗相變而弑¶
三君季氏舞八佾旅於泰山婦人髽而相弔儒者此記¶
豈非亂乎據此諸文故以郊丘為别冬至之郊特為魯¶
禮按聖證論王肅與馬昭之徒或云祭天用冬至之日¶
或云用冬至之月據周禮似用冬至之日據禮記郊日¶
用辛則冬至不恒在辛似用冬至之月按張融謹按郊¶
與圓丘是一又引韓詩説三王各正其郊與王肅同又¶
<pb:KR3k0043_WYG_023-9b>¶
魯以轉卜三正王與鄭𤣥同周禮圜丘服大裘此及家¶
語服衮冕家語又云臨燔柴脱衮冕著大裘象天臨燔¶
柴輟祭脱裘著大裘象天恭敬之義既自不通是張融¶
以家語及此經郊祭並為魯禮與鄭𤣥同融又為圜丘¶
是祭皇天孟春祈榖於上帝及龍見而雩此五帝之等¶
並是皇天之佐其實天也融又云祀天神率執事而卜¶
日圓丘既卜日則不得正用冬至之日此是張融之説¶
鄭此注云以建子之月郊天用辛日者當齋戒自新如¶
<pb:KR3k0043_WYG_023-10a>¶
鄭此言是亦不用冬至日也但郊丘大事王鄭不同故¶
畧陳二家所據而言之也按聖證論凡異義皆同榖梁¶
之義魯轉卜三正之内一郊則止而崔氏皇氏以為魯¶
冬至郊天夏正又郊凡二郊非鄭義也¶
　　　辨王肅郊祀義　　　　　　黄　澤(趙汸/師説)¶
王肅混郊丘廢五天帝併崑崙神州為一祭之説曰祭¶
法虞夏殷周皆以禘郊祖宗為四重祭周人禘嚳而郊¶
稷祖文王而宗武王禘祭天地以嚳配即圜丘方澤是¶
<pb:KR3k0043_WYG_023-10b>¶
也郊祀上帝以后稷配建寅之月南郊祀感生帝以祈¶
榖也四時祀五天帝於四郊以迎氣也祖禘嚳以后稷¶
配尊始祖之所自出也宗祀文王於明堂以配上帝總¶
配五天帝也其後則祖文王於明堂以配五帝宗武王¶
於明堂以配五神凡此皆鄭氏義也故周禮大司樂註¶
以圜丘方澤宗廟為三禘盖天神地&ZX-1115aa;并始祖之所自¶
出為三大祭皆五年之禘也郊次圜丘社次方澤宗次¶
祖皆常嵗所舉之祭也東遷土蹙財匱大禮遂廢所脩¶
<pb:KR3k0043_WYG_023-11a>¶
唯郊社二祭故圜丘方澤二禘𫝊記亦罕言之非淺聞¶
所及矣周禮有祀天旅上帝祀地旅四望之文天地主¶
于一故稱祀上帝四望非一神故稱旅肅欲以圜丘為¶
郊可乎司服王祀昊天上帝服大裘而冕祀五帝亦如¶
之既曰亦如之則五帝之祀與昊天上帝非一祭矣肅¶
欲混之可乎孝經稱嚴父配天又稱郊祀后稷以配天¶
宗祀文王於明堂以配上帝易豫卦曰先王以作樂崇¶
徳殷薦之上帝以配祖考上帝亦天神也肅欲廢五天¶
<pb:KR3k0043_WYG_023-11b>¶
帝而以五人帝當之可乎崑崙者地之頂神州者地之¶
中皆天地之所交也地&ZX-1115aa;主崑崙神州非是設此二祭¶
乃求神於二處大地神靈莫測不知神之在彼乎在此¶
乎故求之於彼亦求之於此也康成以方澤主崑崙北¶
郊主神州北郊不見於經誤分為二王氏由此并崑崙¶
神州為一祭而遂謂北郊為方澤可乎若鄭氏知樂九¶
變之祭為禘而不言及嚳又以為禘小於祫此則其失¶
也故斷之曰鄭氏深而未完王肅明而實淺晉武肅外¶
<pb:KR3k0043_WYG_023-12a>¶
孫也故用其説并方圜二丘而祀南郊歴代無所因襲¶
而周禮天神地&ZX-1115aa;人鬼極盛之祭遂為古今不决之疑¶
矣其辨感生帝之説曰姜嫄履帝武敏歆而生后稷周¶
人特為立廟而祭謂之閟宫君子以為聖人之生異於¶
常人無異義也况乎生民之初氣化之始五天之精感¶
而為帝王之祖亦何疑乎五帝感生之祀上世流傳既¶
乆非緯書創為之説也且河圖洛書蓍䇿之數皆緯文¶
也其可盡廢乎¶
<pb:KR3k0043_WYG_023-12b>¶
　　　郊祀議　　　　　　　　　王　炎(文獻/志)¶
郊祀國之重事也先王之禮猶可以考之於經而諸儒¶
異論者經之所著不同也盖其不同者有四郊丘之制¶
也天帝之號也天地分合之異也春冬時日之差也郊¶
丘之不同者有三周官謂之圜丘戴記謂之南郊又謂¶
之泰壇鄭康成之説曰祀昊天於圜丘謂之禘祀上帝¶
於南郊謂之郊而泰壇無説康成之言非也兆於南以¶
就陽位於郊故謂之郊夫子嘗有是言矣王肅曰築丘¶
<pb:KR3k0043_WYG_023-13a>¶
以象天體是謂圜丘圜丘人所造也是謂泰壇兆於國¶
南是謂南郊然則南郊也圜丘也泰壇也其名有三其¶
實一也天帝之異有三曰昊天曰上帝曰五帝天洎五¶
帝為上帝孔安國之説也天為昊天元天為上帝五方¶
之帝為五帝鄭司農之説也孔鄭之説質之於經固已¶
不合而鄭康成則又曰昊天上帝者天皇大帝也五帝¶
者始於青帝靈威仰終於黒帝叶光紀也以緯亂經雖¶
不辨可以知其無稽矣於徧覆無外故以天名主宰造¶
<pb:KR3k0043_WYG_023-13b>¶
化故以帝名在書言類於上帝而又言告于皇天在周¶
官以為禋祀昊天上帝知昊天上帝一而已矣是故詩¶
書所載有皇矣上帝之言有昊天上帝之言而周官始¶
有五帝之名夫上帝至尊無二而有五帝何也上帝天¶
帝也五帝五人帝也何以知之以周禮而知之掌次大¶
旅上帝則張氊案朝日祀五帝則張次上帝在朝日之¶
先五帝在朝日之下則五帝非天帝其證一也宗伯兆¶
五帝於四郊四類四望亦如之郊兆於四類之先則五¶
<pb:KR3k0043_WYG_023-14a>¶
帝非天帝其證二也司服祀昊天上帝則大裘而冕祀¶
五帝亦如之既言上帝又言五帝則五帝非天帝其證¶
三也吕不韋之月令嘗言五帝矣春則太皥夏則炎帝¶
秋則少昊冬則顓帝夏秋之交則黄帝不以五帝為天¶
也魏相之奏亦詳言五帝矣太皥乘震炎帝乘離黄帝¶
乘坤少昊乘兑顓帝乘坎亦不以五帝為天也秦漢間¶
言五帝者皆五人帝而已其説必有所從受也古之祭¶
天者主於上帝其配以祖周公既成洛邑用牲于郊牛¶
<pb:KR3k0043_WYG_023-14b>¶
二其一帝牛其一稷牛夫禮簡則嚴嚴則敬是故事天¶
所以報本尊祖故以配天嚴敬之義也合上帝與五帝¶
而謂之六天則近於誣矣天地分合之異先儒考於經¶
者未審也春秋𫝊曰天子祭天諸侯祭土尊天而親地¶
隆殺固有辨焉猶之宗子祭父支子不得祭父而可以¶
祭母父尊故也天子祭天諸侯不得祭天而可以祭土¶
天尊故也古之祭地者有社則必有大社大社謂之冢¶
土未有北郊方丘之名也社祭土主隂氣也祭帝于郊¶
<pb:KR3k0043_WYG_023-15a>¶
以定天位祀社於國以列地利而子思曰郊社之禮以¶
事上帝明地不可與天相並尊天之義也周官論國之¶
神位左祖右社此王社也澤中方丘此冡土也此古人¶
所謂大社者也書謂之冢土禮謂之方丘而戴記謂之¶
泰折折則方矣其名有三其實亦一也至漢匡衡乃有¶
南北郊之説則失先王尊天親地之意矣新莽始有天¶
地合祭祖妣並配之説則失先王之意益甚矣雖然莽¶
之説因周頌之言而失之也周官夏日至祀地於方丘¶
<pb:KR3k0043_WYG_023-15b>¶
冬日至祀天於圜丘則曰此天地分祀之證也夫春夏¶
祈榖其詩為噫嘻祈有二祭而所歌者噫嘻一詩也秋¶
冬報其詩為豐年報有二祭而所歌者豐年一詩也昊¶
天有成命之詩可歌以祭天豈不可歌以祭地乎以先¶
王之行事質之武王東伐吿于皇天后土矣告于皇天¶
則類于上帝是也告于后土則宜於冢土是也是天地¶
未嘗合祭者一也周公之祭于洛邑丁巳用牲于郊戊¶
午社于新邑是天地未嘗合祭者二也以武王周公之¶
<pb:KR3k0043_WYG_023-16a>¶
行事而求其制禮之意則天地未嘗合祭無疑矣冬春¶
時日之異則戴記之言失之也其言曰郊之祭也以迎¶
長日之至又曰郊之用辛也周之始郊日以至而繼之¶
以卜郊夫日至而郊周禮也卜日用辛魯禮也雜周魯¶
之禮兼記之而郊之時日紊矣盖周人之郊有二皆無¶
所用卜日至而郊報本之郊也故其禮行於一陽之初¶
復啟蟄而郊祈榖之郊也故其禮行於農事之將興制¶
禮之意坦然明易戴記言周之始郊正月以日至其日¶
<pb:KR3k0043_WYG_023-16b>¶
用上辛吾是以知其合周魯之郊而紊其時日也諸儒¶
異論為禮經之蠧者多矣去其異論之蠧而究其禮經¶
之正經雖殘缺禮意則固可知也己¶
　　　論周禮六天書　　　　　　趙　汸¶
鄭康成三禘五帝六天緯書之説豈特足下疑之自王¶
肅以來莫不疑之而近代如陳陸葉林諸公其攻擊亦¶
不遺餘力矣竊嘗究觀諸名家論著於經㫖似猶有未¶
盡者於禮意似猶有弗類者雖然去古逺矣豈易言哉¶
<pb:KR3k0043_WYG_023-17a>¶
汸嘗歎王子雍有髙才好著書又與典午氏為婚姻勢¶
望赫然茍非髙明博洽真有所據安能議其所短而孫¶
仲然獨取聖證論駁而擇之其所辨證必有可觀陳史¶
既復不作志其善復不𫝊千載而下無所鏡考可惜哉¶
經曰祀天曰祀天神曰祀昊天曰祀昊天上帝曰禋祀¶
昊天上帝曰旅上帝曰大旅上帝曰享上帝曰類上帝¶
曰類造上帝曰祀五帝曰禋祀五帝皆因官屬職掌器¶
物司存言之然其間尊卑逺近親疎隆殺異同分合有¶
<pb:KR3k0043_WYG_023-17b>¶
序有倫聖經簡奥無費辭非後世文字比也盖典瑞言¶
祀天旅上帝祀地旅四望旅四望别言既非祀地則旅¶
上帝别言非祀天明矣大宗伯國有大故則旅上帝及¶
四望亦以上帝對四望言而小宗伯兆五帝於四郊四¶
望四類亦如之始以五帝對四望言五帝即上帝明矣¶
旅者㑹而祭之之名上帝非一帝也猶四望非一方矣¶
大宗伯禮天地四方皆有牲幣各放其器之色而詩曰¶
來方禋祀以其騂黑四方之神即五帝也故曰禋祀而¶
<pb:KR3k0043_WYG_023-18a>¶
得與天地通稱六帝日月星辰四望不與焉大宗伯以¶
禋祀實柴槱燎祀神之在天者以血祭貍沉疈辜祭神¶
之在地者禋者升煙以祭之名三祀皆積柴實牲體玉¶
帛燎而升煙以報陽也自非天神之尊者不得言禋祀¶
明矣大司樂祀四望祭山川各有樂而五帝樂無文以¶
其皆天神同六變之樂也又豈但與昊天上帝同禋祀¶
同祭服而已哉雖然五帝之非人帝可無疑矣其總言¶
上帝與専言祀天者豈無别乎其祭曰旅曰享曰類曰¶
<pb:KR3k0043_WYG_023-18b>¶
類造其事曰天子將出曰帥旬曰國有大故以及曰祈¶
榖與大司樂冬日至祀天神於圜丘夏日至祭地&ZX-1115aa;於¶
方澤孔子謂之大郊者其於尊卑逺近親踈隆殺之節¶
亦辨而詳矣若來書所謂天與帝為一惟兼言分言有¶
異則經中神號祭名禮物徒異同而已矣先王制為一¶
代大典豈為是辭費以來後世之紛紛乎大宗伯禮四¶
方主作六玉言小宗伯兆五帝主建神位言足下謂大¶
小各從其類决五帝為人帝非經㫖也夫五行之神為¶
<pb:KR3k0043_WYG_023-19a>¶
五帝而太皥之屬配焉亦云帝此孔子問諸老耼而告¶
季康子者也公羊子曰自内出者無匹不行自外至者¶
無主不止此郊之所以尚配也今將迎氣於郊而廢其¶
所配者主其配者太皥以降雖有功徳亦人鬼也人鬼¶
豈能司天時而布五氣者乎陳祥道楊復齋之言曰天¶
有五行四時則有五帝帝者氣之主也果以五人帝為¶
五帝則人帝之前其無司四時者乎朱子又謂凡説上¶
帝者總昊天上帝與五帝言之意與陳氏同諸公雖不¶
<pb:KR3k0043_WYG_023-19b>¶
主康成至此亦不能異也足下豈弗考乎王制祭天地¶
之牛角繭栗宗廟之牛角握此天神人鬼之别也國語¶
曰郊禘祭之牛角繭栗謂郊為禘而牲無異文此所謂¶
禘非人鬼之祭矣又曰凡禘郊祖宗報五者國之祀典¶
也加之以社稷山川三辰五行而别不言祭天地則韋¶
昭註禘為圜丘不誣也祭法以禘郊祖宗對舉言之與¶
國語同則四者皆大祭而事體相似可知其四代配食¶
之帝一以先後為次則四大祭者輕重必有差矣王氏¶
<pb:KR3k0043_WYG_023-20a>¶
謂禘者宗廟之殷祭而郊為圜丘祀天以其序言則先¶
廟而後郊廟言人鬼而郊不及天神以其實言是重祖¶
以配天而輕所自出之帝惟廟享也又謂祖宗乃二廟¶
不遷之名是禘郊以祭言祖宗以廟言也太廟之不遷¶
又非世室比顓頊之於夏契之於商其廟視周文武世¶
室亦可同倫乎二世室一曰祖一曰宗可乎此毋論禮¶
意如何古人制言有序名物以類必不如是之舛駁弗¶
倫也六天之神隂主化育著為星象下應人事北辰中¶
<pb:KR3k0043_WYG_023-20b>¶
居御極而五帝随天運轉以散精布氣於四時與開闢¶
之初五天之精感為帝王之祖皆非有得於化原有見¶
於古初者信不足以及之然中垣太㣲昭布森列不可¶
誣也况周人立閟宫以祭姜嫄大司樂享先妣序於先¶
祖之上則南郊祀感生帝何必異乎緯書焚於隋河圖¶
洛書至宋始大顯使無陳邵二公亦妖妄之類耳學者¶
初不見全書往往望風詆排黄先生嘗謂恐尚有如圖¶
書蓍䇿之數在其中可謂惡而知其善者矣孫仲然逺¶
<pb:KR3k0043_WYG_023-21a>¶
矣安得起陳林諸君子而質之然先生論宗廟之禘與¶
鄭氏三禘亦不茍同行狀中可見其謂成王以殷禮祀¶
周公因詩言白牡可以辨明堂位之誣也足下廼取何¶
休氏周公生有王禮之云誣斯甚矣魯郊非禮春秋所¶
書非一端但非成王賜之耳其謂魯禘文王於周廟者¶
因魯言文王廟而辨於周公廟禘文王之僭也嚳無廟¶
主藏於稷廟也魯既有文王廟安可虚而不祭但為藏¶
主之所乎明堂位又夸而不實矣上言祀帝于郊配以¶
<pb:KR3k0043_WYG_023-21b>¶
后稷下言以禘禮祀周公於太廟自車服旌旗以至樂¶
舞廟飾皆天子也而獨不敢言上及文王吾家伯循欲¶
推王禮以説魯禘其論起於唐末而不兼羣廟之説子¶
程子蘇子由陳祥道諸公皆無取焉足下謂之古今通¶
論可乎向來嘗惑楊信齋譏鄭康成讀祭法不熟杜佑¶
讀大傳不熟杜氏主康成而兼存王肅未知讀書生熟¶
如何然康成所得有在祭法外者雖信齋未可忽也王¶
肅親注家語而自廢五天帝之説茍無卓然之見讀書¶
<pb:KR3k0043_WYG_023-22a>¶
雖熟猶不足恃而况不熟者乎學者後世而傲視古人¶
如此毎謂讀儀禮通解君子惜之此先生教人所以貴¶
乎致思也足下如有意斯事則聖經賢𫝊與諸名家成¶
書歴代史志具在區區廢忘乆矣何足辱下問乎¶
　　　天帝之辨　　　　　　　　陳祥道(禮書/)¶
周禮有言祀天有言祀昊天上帝有言上帝有言五帝¶
者言天則百神皆預言昊天上帝則統乎天者言五帝¶
則無預乎昊天上帝言上帝則五帝兼存焉周官司裘¶
<pb:KR3k0043_WYG_023-22b>¶
掌為大裘以共王祀天之服典瑞四圭有邸以祀天大¶
司樂若樂六變天神皆降凡以神仕者以冬至日致天¶
神此總天之百神言之也大宗伯以禋祀祀昊天上帝¶
司服大裘而冕以祀昊天上帝此指統乎天者言之也¶
司服言祀昊天上帝祀五帝亦如之則五帝異乎昊天¶
上帝也太宰祀五帝掌百官之誓戒祀大神&ZX-1115aa;亦如之¶
則五帝異乎大神也肆師類造上帝封于大神則上帝¶
又異乎大神也掌次大旅上帝張氊案設皇邸祀五帝¶
<pb:KR3k0043_WYG_023-23a>¶
張大次小次則上帝異乎五帝也典瑞四圭有邸以祀¶
天旅上帝則上帝異乎天也上帝之文既不主於天與¶
昊天上帝又不主於五帝而典瑞旅上帝對旅四望言¶
之旅者㑹而祭之之名則上帝非一帝也上帝非一帝¶
而周禮所稱帝者昊天上帝與五帝而已則上帝為昊¶
天上帝及五帝明矣孝經曰郊祀后稷以配天宗祀文¶
王於明堂以配上帝則明堂之祀上帝其為昊天上帝¶
及五帝可知也易曰先王以作樂崇徳殷薦之上帝以¶
<pb:KR3k0043_WYG_023-23b>¶
配祖考以配祖者天也以配考者兼五帝也合天與五¶
帝而謂之上帝則易孝經之於周禮其義一也周禮明¶
其祀之大小輕重故天帝之辨如此詩書之文未嘗有¶
稱五帝而書亦未嘗有稱昊天上帝者其稱天及上帝¶
類皆泛言之而已此固不可援之以議周禮也且周人¶
明堂之制有金木水火土之五室自漢以來皆於五室¶
以祭五帝惟晉泰始及唐顯慶中嘗議除之後亦遂復¶
則明堂之祀五帝其來逺矣鄭康成以上帝為五帝而¶
<pb:KR3k0043_WYG_023-24a>¶
不及天王肅以上帝為昊天上帝而不及五帝二者之¶
説皆與禮經不合不足信也昊天上帝之名歴代不同¶
漢初曰上帝曰太乙元始間曰皇天上帝魏初元間曰¶
皇皇天帝梁曰天皇大帝惟西晉後齊後周隋唐乃曰¶
昊天上帝而鄭氏以星經推之謂昊天上帝即天皇大¶
帝名雖不同其實一也今之南郊既以昊天上帝位乎¶
其上而壇第一等又有皇天大帝是離而兩之也宜講¶
求以正之五帝與昊天同稱帝不與昊天同稱天猶諸¶
<pb:KR3k0043_WYG_023-24b>¶
侯與天子同稱君不與天子同稱王周官祀五帝之禮¶
有與天同以極其隆有與天異以致其辨故皆禋祀皆¶
服大裘此其所同也祀帝於圜丘兆五帝於四郊此其¶
所異也鄭氏之徒謂四圭之玉黄鍾大吕之樂夏正以¶
祀感生上帝於南郊蒼璧之玉六變之樂冬日至禮天¶
皇大帝在北極者於圜丘天皇大帝耀魄寳也五帝太¶
㣲之帝也分郊與丘以異其祀别四帝與感帝以異其¶
禮王肅嘗攻之矣然肅合郊丘而一之則是以五帝為¶
<pb:KR3k0043_WYG_023-25a>¶
人帝則非夫有天地則有五方有五方則有五帝月令¶
之五人帝伏羲神農黄帝少昊顓頊而已果以是為五¶
帝則前此其無司四時者乎古者祀五帝必配以五人¶
帝從以五人臣月令之五人臣春勾芒夏祝融中央后¶
土秋蓐收冬𤣥㝠春夏秋中央之臣皆一人耳而冬有¶
脩與熈者盖冬於方為朔於卦為艮於腎有左右於器¶
有權衡於物有龜蛇於色有青黒則官有脩熈宜矣司¶
馬遷不紀少皥以黄帝顓頊髙辛唐虞為五帝孔安國¶
<pb:KR3k0043_WYG_023-25b>¶
以少昊顓頊髙辛唐虞為五帝其説與四時五行之理¶
不合當以月令為正¶
　　　五帝祀辨　　　　　　　馬端臨(通考/後同)¶
按五帝之祀見於周禮五帝之義見於家語其説本正¶
大也自秦漢間廢祀天之禮而以所謂郊祀者祀於五¶
畤名曰五帝鄭康成解經習聞秦漢之事遂於經所言¶
郊祀多指為祀五帝且據緯書為之名字東曰靈威仰¶
南曰赤熛怒西曰白招拒北曰叶光紀中曰含樞紐於¶
<pb:KR3k0043_WYG_023-26a>¶
是王子雍羣儒引經𫝊以排之而謂五帝者太皥以下¶
五人帝也先儒楊復齋則謂果以五人帝為五帝則五¶
人帝之前其無司四時者乎鄭則失矣王亦未為得也¶
其説善矣然楊氏之釋五帝則以為如毛公所謂元氣¶
昊大謂之昊天逺視蒼蒼謂之蒼天程子所謂以形體¶
謂之天以主宰謂之帝之類則五帝乃天之别名而元¶
未嘗有所謂五帝之神也愚謂若以為天之别名而已¶
則曰帝可矣何必拘以五又何必於祀上帝之外别立¶
<pb:KR3k0043_WYG_023-26b>¶
祀五帝之禮乎盖五帝者五行之主而在天猶五嶽為¶
五行之鎮而在地也五帝不出於天之外而謂五帝即¶
昊天則不可五嶽不出於地之外而謂五嶽即后土亦¶
不可家語所言盡之矣今因疑緯書靈威仰等名字而¶
謂五帝之本無因疑五帝之本無而謂家語之非聖言¶
亦過矣如日月星宿風伯雨師皆天神之見於祀典者¶
經𫝊所言昭昭也而道家者流則以為各有名稱甚者¶
或為姓字其妖妄不經甚於緯書儒者所不道也然因¶
<pb:KR3k0043_WYG_023-27a>¶
是而疑日月諸神之本無可乎¶
　　　郊從祀之神¶
按禮經言郊報天而主日配以月然則周之郊以后稷¶
配天之外從祀惟日月而已明堂則鄭氏注謂所祀者¶
五方五帝及五人帝五官配以文王武王而已不祀他¶
神也自秦漢以來郊禮從祀之神漸多晉太興中賀循¶
言郊壇之上尊卑雜位千五百神唐圓丘壇位上帝配¶
帝以及從祀通計七百餘座然圓丘所祀者昊天則從¶
<pb:KR3k0043_WYG_023-27b>¶
祀者天神而已於地&ZX-1115aa;人鬼無預也自漢末始有合祭¶
天地之禮魏晉以來則圓丘方澤之祀未嘗相溷宋承¶
五代之弊政一畨郊祀賞賚繁重國力不給於是親祠¶
之禮不容數舉遂以后土合祭於圓丘而海嶽鎮瀆山¶
川丘陵墳隰原衍皆在從祀之列於是祭天從祀始及¶
地祗矣至神宗皇祐二年大饗明堂盖以親郊之嵗移¶
其祀於明堂而其禮則合祭天地並祀百神盖雖祀於¶
明堂而所行實郊禮也然既曰明堂則當如鄭氏之注¶
<pb:KR3k0043_WYG_023-28a>¶
及歴代所行故以太皥炎帝黄帝少昊顓頊五人帝勾¶
芒祝融后土蓐收𤣥㝠五官神侑祀五帝於是祭天從¶
祀又及人鬼矣中興以來國勢偏安三嵗親祠多遵皇¶
祐明堂之禮然觀儀注所具神位殿上正配四位東朶¶
殿自青帝至南嶽十三位西朶殿自白帝至北嶽十二¶
位東廊自北斗至北隰二百有八位西廊自帝座至哭¶
星一百七十五位又有衆星一百五十八位共五百七¶
十位則比晉賀循所言纔三之一唐圓丘所祀三之二¶
<pb:KR3k0043_WYG_023-28b>¶
耳然晉唐未嘗雜祀地祗人鬼而位數反多此則以圓¶
丘方澤明堂所祀合為一祠自五帝五官海嶽以至於¶
原隰而位數反少殆不可曉然晉史唐史但能言從祀¶
之總數而不及其名位之詳故無由參稽互考而不知¶
其纎悉也姑誌于此以俟博聞者共訂焉¶
　　　論五畤之謬¶
王者祭天而以祖配之古今之通義祀典之首也舜攝¶
政之初類于上帝禋于六宗望于山川徧于羣神湯代¶
<pb:KR3k0043_WYG_023-29a>¶
夏之初用𤣥牡告于上帝神后武王代殷之初告于皇¶
天后土所過名山大川然則其所祀者天與六宗地與¶
山川而已初無祀五帝之文周頌三十有一篇曰郊曰¶
明堂曰柴望曰祈榖曰報祭曰類禡所以告神明之事¶
備矣亦無祀五帝之樂章而祀五帝之説始於周禮先¶
儒各以其意為之訓詁以為五天帝者曰靈威仰赤熛¶
怒白招拒叶光紀含樞紐也以為五人帝者曰太皥炎¶
帝黄帝少皥顓頊也姑以五天帝言之則此五帝皆天¶
<pb:KR3k0043_WYG_023-29b>¶
神之貴主五方之事者意其在祀典當與日月六宗並¶
而亞於祀天者也秦襄公攻戎救周列為諸侯而居西¶
自以為主少皥之神作西畤祠白帝太史公讀秦記以¶
為秦雜戎翟之俗作西畤用事上帝僭端見矣位在藩¶
臣而臚於郊祀君子懼焉然以愚考之襄公以其有國¶
於西也而祀少昊白帝是猶宋人之祀閼伯晉人之祀¶
實沈耳非郊天也太史公誤矣(自漢人既以祭畤為郊/天太史公習見當時之)¶
(事而追尤秦襄/之僭實非也)繼而諸畤並興或由夢蛇而為鄜畤或¶
<pb:KR3k0043_WYG_023-30a>¶
因獲石聞雉而為陳寳或由雨金而為畦畤又繼而有¶
青帝黄帝炎帝之祠俱以畤名之盖少昊白帝西方之¶
神秦祠之宜也而并及青帝黄帝炎帝則非所祭而祭¶
者也至於鄜畤陳寳之屬則皆秦中小人為淫厲而驚¶
動禍福者秦人無知亦為立畤而同於諸帝之祠漢人¶
不考復指四畤以為郊天之事至髙祖立黒帝祠以備¶
五畤而五帝俱祠矣然命有司進祠上不親往嗚呼安¶
有郊見上帝而人主不親其事者乎往往見其所祠者¶
<pb:KR3k0043_WYG_023-30b>¶
叢雜冗泛是以姑諉之祠官脩故事耳至孝文用新垣¶
平之言而立渭陽五帝之廟孝武採繆忌之説而建太¶
乙天皇之壇始親祠矣而皆謂之郊見夫郊事天之禮¶
也諸方士言天神貴者太一太一佐者五帝則太一五¶
帝俱天上之神爾以神為帝以祀神為郊而昊天上帝¶
之祭固未嘗舉行也秦及漢初以郊祀事天之禮奉五¶
帝至武帝時方士繆忌言太一貴於五帝者也遂復以¶
郊禮事太一而五帝壇環居其下然終不聞舉祀天之¶
<pb:KR3k0043_WYG_023-31a>¶
禮至鄭康成遂創為六天之説以為太一五帝并昊天¶
而六也盖異名而同體也然其説終難通盖方士之説¶
至為誕謾然猶言天神貴者太一太一佐者五帝終不¶
敢言太一五帝即天也康成儒者乃創六天之説何哉¶
竊意太一五帝之在天猶五岳四瀆之在地也謂岳瀆¶
非地固不可而以方澤祠后土之禮事岳瀆亦不可謂¶
已祭岳瀆而遂廢后土方澤之祠尤不可盖秦襄所祠¶
少皥白帝耳然秦俗信鬼好祠至於子孫遂并青黄赤¶
<pb:KR3k0043_WYG_023-31b>¶
帝而祠之至漢髙帝立黒帝祠而以為事天之事畢矣¶
盖其祠本不經而諸畤之怪妄尤甚髙祖明達者也雖¶
有重祠敬祭之詔而卒不親享其亦有見於此矣漢初¶
陋儒既不能有所建論是正賈生賢而知禮者也親承¶
宣室鬼神之問亦不能引經援古定郊社明堂祀天配¶
祖之儀以革秦世之淫祠惜哉自是而後郊畤祠禮之¶
豐殺毎與方士之際遇相為盛衰渭陽五帝之親祠也¶
以新垣平平誅而帝怠於渭陽之祭太一諸祠之郊拜¶
<pb:KR3k0043_WYG_023-32a>¶
也以繆忌忌亡而祠官領太一之祠而昊天上帝反不¶
得比所謂太乙五帝者得享郊祀之祭髙祖創業之太¶
祖亦終西都之世不得享配天之祀豈不繆哉按郊祀¶
志天子封泰山欲治明堂奉髙傍未曉其制濟南人公¶
玉𢃄上黄帝時明堂圖於是上令奉髙作明堂汶上如¶
帶圖及是嵗修封則祀太乙五帝於明堂上坐合髙皇¶
帝祠坐對之服䖍註曰漢是時未以髙祖配天故言對¶
光武以來乃配之盖漢時太一五帝之畤不一其在甘¶
<pb:KR3k0043_WYG_023-32b>¶
泉者曰郊畤三嵗一親祠未嘗以祖配其在汶上者曰¶
明堂武帝封泰山時所建方有髙帝並祠毎修封則祀¶
之終帝之世五修封而昭宣之後無幸泰山修封之事¶
則廢其祭矣然髙皇帝之所並祠者太一五帝不過天¶
神之貴者則非配天也至成帝時匡衡請徙甘泉祠於¶
長安定南北郊又言王者各以其禮制事天地非因異¶
世所立而繼之今郊雍鄜密上下畤本秦侯各以其意¶
所立非禮所載漢興之初儀制未定即且因秦故祠復¶
<pb:KR3k0043_WYG_023-33a>¶
立北畤今既稽古建定天地之大禮郊見上帝青赤白¶
黄黒五方之帝皆畢陳各有位饌祭祀備具諸侯所妄¶
造王者不當長遵及北畤未定時所立不宜復脩天子¶
皆從焉及陳寳祠因是皆罷并毁不應禮之祠四百七¶
十五所然後祀禮稍正然終不能建議盡復三代以來¶
郊祀明堂嚴父配天之禮而哀平之間怵於禍福之説¶
南北郊與甘泉五畤互為罷復卒無定制至王莽秉政¶
請復長安南北郊祭天而以髙祖配善矣然復以髙后¶
<pb:KR3k0043_WYG_023-33b>¶
配地祗而共祭則臆説不經為甚盖莽將簒漢故為是¶
崇隂教以媚元后而遂其盗權竊位之謀耳或曰匡衡¶
之論正矣然史載初罷甘泉泰畤作南郊日大風壊甘¶
泉竹宫折㧞畤中樹木十圍以上百餘天子異之以問¶
劉向而向以為不當革上䘚無繼嗣哀平短祚漢以中¶
衰議者惑焉何也對曰千金之家其祖父奉淫昏之鬼¶
以求福而為之子孫者欲矯而正之則所舉者未必蒙¶
福而所廢者祗以掇禍如諸畤之神雖不正然漢代秦¶
<pb:KR3k0043_WYG_023-34a>¶
而興不能以禮革之方且信方士之言愈加尊奉侔於¶
事天其祭之也且歴世百五十餘年則其靈饗暴著也¶
乆矣固未易遽絶也(漢之中衰劉向谷永固嘗預言之/向以人事永以天運然則固非廢)¶
(淫祠之/咎也)逮世祖中興建武郊天即採用元始故事而不¶
復襲漢初之迹甘泉諸畤未嘗領之祠官加以尊奉而¶
亦不聞其能驚動禍福以來紛紛之議則以其絶之有¶
素也故曰君子以作事謀始　道家者流其所言者鍊¶
養之事符籙之術耳然必以天帝諸神為宗陳后山作¶
<pb:KR3k0043_WYG_023-34b>¶
白鶴觀記言漢兩劉校中書為七畧其叙方伎則有神¶
仙諸子則有道家而老莊並焉天地神祗三靈百神又¶
皆出諸禮官而今之為道者合而有之益以符呪法籙¶
捕使鬼物皆老氏所不道晦庵亦言道家祀昊天上帝¶
為非且謂釋老之學盡當毁廢縱使不能盡去則老氏¶
之學但當自祀其老子闗尹莊列之徒以及安期生魏¶
伯陽輩而他百祠自當領於天子之祠官而不當使道¶
家預之庶乎其可也然觀太史公封禪書首叙帝舜類¶
<pb:KR3k0043_WYG_023-35a>¶
上帝禋六宗望山川祠五岳之事以至三代郊祀之禮¶
然後及秦漢間不經之祠且歴叙始皇孝武所得燕齊¶
方士怪誕矯誣之説共為一書班孟堅遂取以作漢郊¶
祀志盖秦漢之君不能明理以古先聖王報本反始之¶
典視為求仙徼福之一事故郊畤諸祠其説多出於方¶
士作史者固不得而刪之然少君欒大公孫卿粤人勇¶
之徒其所言怪妄諸説本無闗於祠祀者亦叢雜附見¶
於封禪郊祀之書何耶如此則與道家之經典何異遷¶
<pb:KR3k0043_WYG_023-35b>¶
固儒者而著書指意如此固無怪黄冠師得以夤緣附¶
㑹其説而啟后山晦庵之議也要之郊祀志只當叙述¶
所祀天地百神本末而諸方士之言當别立方伎𫝊述¶
之乃為允當道家以符籙役鬼之説附㑹於天地百神¶
則遷固封禪郊祀之書實啟之以昊天上帝並立於所¶
謂上九位天尊者則鄭康成六天之説實啟之¶
　　　論魯郊之僭¶
按先儒論魯郊祀之非如林少頴謂三𫝊所譏捨其非¶
<pb:KR3k0043_WYG_023-36a>¶
禮之大者求其不合禮之小者其論正矣然遂以為非¶
出於成王之命特漢儒見春秋所書魯祭祀多僭天子¶
之禮始妄設周賜禮樂之説至蔣氏遂直以為出於恵¶
公之請則愚未敢以為然盖春秋之際雖諸侯不無上¶
僭然茍非如楚及吳越之流介處蠻貊自放於禮義之¶
外者則亦不敢偃然以天子之制自居雖以五伯盛時¶
晉侯之請隧楚子之問鼎如襄王及王孫滿尚能引正¶
義以責之不聞晉楚之君遽至於用隧而求鼎也僭郊¶
<pb:KR3k0043_WYG_023-36b>¶
之事大於請隧問鼎矣恵公當平王之時王室雖弱其¶
陵夷不至於後來之甚魯又素為秉周禮之國夫子嘗¶
稱其一變可以至道孰謂恵公於是時而敢以僭郊為¶
請王使史角止之而不從魯由此而僣郊則恵公之暴¶
横無君過於晉文楚莊矣决不然也横渠以為成王之¶
意不敢臣周公故以二王之後待魯而命以禮樂特伯¶
禽不當受此説得之　明堂位成王以周公為有勲勞¶
於天下命魯公世世祀周公以天子之禮樂是以魯君¶
<pb:KR3k0043_WYG_023-37a>¶
孟春乘大輅載弧韣十有二旒日月之章祀帝于郊配¶
以后稷天子之禮也祭統昔者周公旦有勲勞于天下¶
成王追念周公勲勞而欲尊魯故錫以重祭外祭則郊¶
社是也内祭則大嘗禘是也夫所謂祀周公以天子之¶
禮樂者如樂用宫懸舞用八佾以天子所以祭其祖者¶
用之於周公之廟謂之尊周公可也至於郊祀后稷以¶
配天禘者禘其祖之所自出而以其祖配之則非諸侯¶
之所當僭且郊禘所祀元未嘗及周公則何名為報周¶
<pb:KR3k0043_WYG_023-37b>¶
公之勲勞而尊之乎以其祖宗之勲勞而許其子孫僭天¶
子之禮樂以祭之巳非矣况所祀者乃天子之太祖而¶
本非有勲勞之臣乎先儒議此但謂周公有知决不歆¶
非禮僭竊之祀而不知僭郊僭禘則其所祀本不及周¶
公不知成王何名而賜之伯禽又何名而受之乎禮運¶
孔子曰魯之郊禘非禮也周公其衰矣杞之郊也禹也¶
宋之郊也契也是天子之事守也横渠因此遂以為成¶
王念周公之勲勞不敢臣之故以二王之後待魯往往¶
<pb:KR3k0043_WYG_023-38a>¶
當時事情亦是如此愚嘗因是而考論之禮制之陵夷¶
非一朝一夕之故其所由來者漸矣盖周之封杞宋也¶
以其為二王之後俾之修其禮物作賔于王家以奉禹¶
契之祀而禹契天子之祖也不可以諸侯之太祖祀之¶
故許其用天子之禮然特許其用天子之禮祀禹契之¶
廟未必許其郊天也夷王以下君弱臣强上陵下僭杞¶
宋因其用天子之禮樂於禹契之廟而禹契則配天之¶
祖也遂併僭行郊祀上帝之禮焉此夫子所以有天子¶
<pb:KR3k0043_WYG_023-38b>¶
事守之嘆也至於魯則周公本非配天之祖而稷嚳之¶
祀元未嘗廢無假於魯之郊禘也乃因其可以用天子¶
之禮樂於周公之廟而併效把宋之尤則不類甚矣其¶
後三桓遂至八佾舞於庭豈無所自而然哉明堂位首¶
言命魯世世祀周公以天子之禮樂又云季夏六月以¶
禘禮祀周公於太廟牲用白牡犧象云云即此二言觀¶
之可見當時止許其用郊禘之禮樂以祀周公未嘗許¶
其遂行郊禘之祀後來乃至於禘嚳郊稷祀天配祖一¶
<pb:KR3k0043_WYG_023-39a>¶
一用天子之制所謂穿窬不戢遂至斬闗作俑不止遂¶
至用人亦始謀之未善有以肇之也左傳宋公享晉侯¶
於楚丘請以桑林(桑林殷天/子之樂名)荀罃辭荀偃士匄曰諸侯¶
魯宋於是觀禮魯有禘樂賔祭用之宋以桑林享君不¶
亦可乎乃知魯宋不特僭天子之禮樂以祀郊禘雖燕¶
享賔客亦用之矣¶
　　　論祭日月　　　　　　　　陳祥道(禮書/)¶
古者之祀日月其禮有六郊特牲曰郊之祭大報天而¶
<pb:KR3k0043_WYG_023-39b>¶
主日配以月一也玉藻曰朝日於東門之外祭義曰祭¶
日於東祭月於西二也大宗伯四類於四郊兆日於東¶
郊兆月於西郊三也大司樂樂六變而致天神月令孟¶
春祈來年于天宗天宗者日月之類四也覲禮拜日於¶
東門之外反祀方明禮日於南門之外禮月於北門之¶
外五也雪霜風雨之不時於是乎禜之六也夫因郊蜡¶
而祀之非正祀也類禜而祀之與覲諸侯而禮之非常¶
祀也春分朝之於東門之外秋分夕之於西門之外此¶
<pb:KR3k0043_WYG_023-40a>¶
祀之正與常者也日言朝則於日出之朝朝之也月言¶
夕則於月出之夕夕之也日壇謂之王宫以其有君道¶
故也月壇謂之夜明以其昱於夜故也其次則大次小¶
次設重帟重案其牲體則實柴其服則𤣥冕𤣥端其圭¶
之繅藉則大采小采禮之之玉則一圭邸璧祀之之樂¶
則奏黄鍾歌大吕舞雲門玉藻十有二旒龍衮以祭𤣥¶
端以朝日於東門之外則龍衮𤣥端皆言其衣也衣𤣥¶
冕之衣則用𤣥冕矣鄭氏改𤣥端為𤣥冕不必然也虞¶
<pb:KR3k0043_WYG_023-40b>¶
氏釋國語謂朝日以衮冕然祀上帝以衮冕而朝日以¶
圭璧與張次設帟一切殺於上帝則其不用衮冕可知¶
矣周禮於掌次之次帟案於典瑞之大圭鎮圭繅藉言¶
朝日而已則夕月之禮又殺乎此也漢武帝因郊泰畤¶
朝出行宫東向揖日其夕西向揖月則失東西郊之禮¶
也魏文帝正月祀日於東門之外則失春分之禮也齊¶
何佟之曰王者兄日姊月馬鄭用二分盧植用立春佟¶
之以爲日者太陽之精月者太隂之精春分陽氣方永¶
<pb:KR3k0043_WYG_023-41a>¶
秋分隂氣向長天地至尊故用其始而祭以二至日月¶
次天地故祭以二分則融與康成得其義矣魏薛靖曰¶
朝日宜用仲春之朔夕月宜用仲秋之朏此尤無據也¶
後周於東門外為壇以朝日燔燎如圜丘於西門外為¶
壇於坎中方四丈深四丈以夕月燔燎如朝日隋唐壇¶
坎之制廣狹雖與後周差異大槩因之而已¶
　　　明堂制　　　　　　　　　禮　疏¶
明堂制今禮戴説禮盛徳記曰明堂自古有之凡有九¶
<pb:KR3k0043_WYG_023-41b>¶
室室有四戸八牖三十六戸七十二牖以茅盖屋上圓¶
下方所以朝諸侯其外有水名曰辟廱明堂月令説云¶
明堂髙三丈東西九仞南北七筵上圓下方四堂十二¶
室室四戸八牖宫方三百歩在近郊三十里講學大夫¶
淳于登説明堂在國之陽三里之外七里之内丙巳¶
之地而祀之就陽位上圓下方八牕四闥布政之宫故¶
稱明堂明堂盛貌周公祀文王於明堂以配上帝上帝¶
五精之神太㣲之庭中有五帝座星古周禮孝經説明¶
<pb:KR3k0043_WYG_023-42a>¶
堂文王之廟夏后氏曰世室殷人曰重屋周人曰明堂¶
東西九筵筵九尺南北七筵堂崇一筵五室凡室二筵¶
盖之以茅謹按今禮古禮各以其義説説無明文以知¶
之鄭𤣥駁之云禮戴所云雖出盛徳記云九室三十六¶
戸七十二牖似秦相吕不韋作春秋時説者盖非古制¶
也四堂十二室字誤本書云九室十二堂淳于登之言¶
取義於孝經援神契説宗祀文王於明堂以配上帝曰¶
明堂者上圓下方八牕四闥布政之宫在國之陽帝者¶
<pb:KR3k0043_WYG_023-42b>¶
諦也象上可承五精之神五精之神實在太㣲於辰為¶
巳是以登云然今漢説立明堂於丙巳由此為也水木¶
用事交于東北木火用事交于東南火土用事交于中¶
央金土用事交于西南金水用事交于西北周人明堂¶
五室帝一室合於數如鄭此言是明堂用淳于登之説¶
禮戴説而明堂辟廱是一古周禮孝經説以明堂為文¶
王廟又僖五年公既視朔遂登觀臺服氏曰人君入太¶
廟視朔告朔天子曰靈臺諸侯曰觀臺在明堂之中又¶
<pb:KR3k0043_WYG_023-43a>¶
文二年服氏云明堂祖廟竝與鄭説不同者按王制云¶
小學在公宫南之左大學在郊又云天子曰辟廱辟廱¶
是學也不得與明堂同為一物又天子宗廟在雉門之¶
外孝經緯云明堂在國之陽又此云聴朔於南門之外¶
是明堂與祖廟别處不得為一也孟子云齊宣王問曰¶
人皆謂我毁明堂孟子對曰夫明堂者王者之堂也王¶
欲行王政則勿毁之矣是王者有明堂諸侯以下皆有¶
廟又知明堂非廟也以此故鄭皆不用具於鄭駮異義¶
<pb:KR3k0043_WYG_023-43b>¶
也云毎月就其時之堂而聼朔焉者月令孟春居青陽¶
左个仲春居青陽太廟季春居青陽右个以下所居各¶
有其處是毎月就其時之堂也云卒事反宿路寢亦如¶
之者路寢既與明堂同制故知反居路寢亦如明堂毎¶
月異所反居路寢謂視朔之一日也其餘日即在燕寢¶
視朝則恒在路門外也¶
　　　明堂(附馬端/臨論)　　　　　　　王　炎¶
郊以事天廟以事祖禰三代之達禮也明堂以享帝則¶
<pb:KR3k0043_WYG_023-44a>¶
非郊以享親則非廟夏商所未有也而周始為之故夫¶
子曰昔者周公郊祀后稷以配天宗祀文王於明堂以¶
配上帝武王之伐商而歸也祀明堂以教民知孝其禮¶
行於朝覲耕藉養老之先而嚴父配天之義夫子不屬¶
之武王而屬之周公者盖明堂之禮武王主其事而行¶
之其制度則周公明其義而為之也夫義者禮之質也¶
故禮雖先王未之有而可以義起周公達於義者也其¶
在周頌思文后稷配天之樂章也我將祀文王於明堂¶
<pb:KR3k0043_WYG_023-44b>¶
之樂章也萬物本乎天人本乎祖尊祖以明有本此百¶
世所不變者也而周之王業實成於文王夫易始於乾¶
坤以定君臣之分則北面事商者文王之心文王非有¶
意於王天下也雖然詩之國風始於闗雎小雅始於鹿¶
鳴大雅始於文王頌始於清廟皆文王之詩也闗雎有¶
王者之化鹿鳴有王者之政大雅始於文王則受命作¶
周矣頌始於清廟則盛徳有百世之祀矣武王之伐商¶
也&ZX-111beb;於孟津&ZX-111beb;於牧野其伐商而歸也告於羣后無不¶
<pb:KR3k0043_WYG_023-45a>¶
以文王為言則王業成於武王而所以成之者文王也¶
配天於郊則不可以二太祖之尊烝嘗於廟則不足以¶
明文王之徳是故宗祀明堂以配上帝此義之所當然¶
禮之所從起而非厚於其禰也知此則周公制禮之義¶
明矣而所可疑者明堂之制度也考工記固嘗言之矣¶
夏有世室宗廟之制也殷有重屋路寢之制也而周有¶
明堂其制一堂而五室鄭康成曰或舉宗廟或舉路寢¶
或舉明堂互言之以明其同制康成之言固不足證而¶
<pb:KR3k0043_WYG_023-45b>¶
考工所記亦未可盡信也其未可盡信者何也若有堂¶
室而無壇墠則嚴父配天當在宫室之中矣先王之禮¶
非特禋祀上帝於郊丘也祀日月星辰祀四郊祀方望¶
山川皆壇而不屋漢文帝作廟以祀五帝于渭陽夫五¶
帝五人帝也祀之於廟人且議其非禮况祀天帝之尊¶
乃即宫室行事而謂周公為之乎故曰考工所記未可¶
以盡信也夫考工記先秦古書也且難以盡信則諸家¶
之異説紛紛從可知矣是故莫若求之於經夫傳記有¶
<pb:KR3k0043_WYG_023-46a>¶
之經無之不得已而從𫝊記可也𫝊記有之經亦有之¶
捨𫝊記而從經可也捨經而從𫝊記可乎哉此理至易¶
曉也二禮周公之經也周官司儀將合諸侯則為壇三¶
成宫旁一門此明堂之説也然畧而未詳儀禮所載則¶
詳矣諸侯覲於天子為宫四門為壇其深四尺加方明¶
於其上而設六玉焉上圭下璧祀帝也圭璋琥璜祀四¶
方也於是拜日禮月祭天燔柴此則明堂之壇而祀神¶
以為盟也既盟王設几即席諸侯之駕不入王門奠圭¶
<pb:KR3k0043_WYG_023-46b>¶
繅上此則明堂之宫而明諸侯以為朝㑹也其盟㑹詔¶
於明神是故謂之明堂鄭康成曰王廵守至於方岳諸¶
侯來㑹亦為此宫以見之康成雖知方岳之為此宫而¶
不知此宫之為明堂是説也吾於孟子有證焉齊國於¶
泰山之下者也宣王之時明堂尚存趙岐曰泰山下明¶
堂本周天子東廵守朝諸侯之處也是説也吾於班史¶
有證焉漢武帝之東封也泰山東北址有古時明堂處¶
則宫壇不存而其址猶在也雖然鄭康成趙臺卿知時¶
<pb:KR3k0043_WYG_023-47a>¶
㑹殷同之有明堂而未能明夫所以朝諸侯祀五帝之¶
義也周公祀文王於明堂以配上帝盖即其壇而祀之¶
輔成王負扆以朝諸侯盖即其宫而朝之由此言之明¶
堂制度與其禮典曉然如指諸掌可以决千載之疑議¶
擯諸家之異説矣夫諸家之失不一皆臆度而意之也¶
是故或失之誕或失之譎或失之陋或失之侈或失之¶
雜皆非所以論周公之典禮也吕不韋之月令南有明¶
堂左右有个與月遷徙以眡朝而布政此失之誕者也¶
<pb:KR3k0043_WYG_023-47b>¶
大戴之記則曰上圓下方九室毎室四戸八牖桓譚新¶
論又從而廣之以為有四闥以法四時十二坐以法十¶
二月此失之侈者也蔡邕所論又以太廟靈臺辟雍合¶
為一區此失之雜者也晏子春秋所𫝊茅茨蒿柱則陋¶
而不中禮公玉帶所圖複道層樓則詭而不經折之以¶
二禮其説盖不攻而自破也大抵聖人制禮必有大經¶
而寓於度數則有節文大經本也議禮者之所當重節¶
文末也議禮者之所當輕明堂之禮下則以朝諸侯上¶
<pb:KR3k0043_WYG_023-48a>¶
則以事上帝大經存焉若夫壇墠之有崇卑堂室之有¶
廣狹區區節文之末酌其宜而為之雖或異於古人何¶
病焉自漢以來儒者之議明堂至今不决而考禮經殘¶
闕之文斷以臆見則僭矣雖然漢儒所𫝊不敢盡誣以¶
為非亦不可盡信以為是故詳其義於禮經而折衷焉¶
所以不避其僭也¶
馬端臨曰黄帝明堂之説制度乃漢武帝時濟南人公¶
玉帶所上楊氏祭禮明堂篇以其不經而削之然其所¶
<pb:KR3k0043_WYG_023-48b>¶
言茅盖通水與大戴禮所記畧同又考工記所言夏后¶
世室殷重屋周人明堂其制大概由質而趨於文由狹¶
而趨於廣以是推之黄帝時無明堂則已茍有之則一¶
殿無壁盖以茅正太古儉朴之制又按武帝欲求仙延¶
年方士之謬誕者多假設黄帝之事以售其説如所謂¶
作五城十二樓封名山接萬靈明庭采首山銅鑄鼎之¶
類皆矯誣古聖張大其詞以迎合時主之侈心獨公玉¶
帶所上明堂之制乃簡朴如此雖不經見然豈不可稍¶
<pb:KR3k0043_WYG_023-49a>¶
規千門萬戸之失固未可以其言之並出於封禪求仙¶
之時而例黜之也¶
　¶
　¶
　¶
　¶
　¶
　¶
<pb:KR3k0043_WYG_023-49b>¶
　¶
　¶
　¶
　¶
　¶
　¶
　¶
　稗編卷二十三¶
