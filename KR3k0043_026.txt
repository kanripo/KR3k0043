# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.217225
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十六
<pb:KR3k0043_WYG_026-1a>¶
欽定四庫全書¶
　稗編卷二十六　　　　　明　唐順之　撰¶
　　禮四(廟/)¶
　　　天子廟制　　　　　　　　孔頴達¶
正義曰鄭氏之意天子立七廟唯謂周也鄭必知然者¶
按禮緯稽命徵云唐虞五廟親廟四始祖廟一夏四廟¶
至子孫五殷五廟至子孫六鈎命决云唐堯五廟親廟¶
四與始祖五禹四廟至子孫五殷五廟至子孫六周六¶
<pb:KR3k0043_WYG_026-1b>¶
廟至子孫七鄭據此為説故謂七廟周制也周所以七¶
者以文王武王受命其廟不毁以為二祧并始祖后稷¶
及髙祖以下親廟四故為七也若王肅則以為天子七¶
廟者謂髙祖之父及髙祖之祖廟為二祧幷始祖及親¶
廟四為七故聖證論肅難鄭云周之文武受命之王不¶
遷之廟權禮所施非常廟之數殷之三宗宗其徳而存¶
其廟亦不以為數凡七廟者皆不稱周室禮器云有以¶
多為貴者天子七廟孫卿云有天下者事七世又云自¶
<pb:KR3k0043_WYG_026-2a>¶
上以下降殺以兩今使天子諸侯立廟並親廟四而止¶
則君臣同制尊卑不别名位不同禮亦異數况其君臣¶
乎又祭法云王下祭殤五及五世來孫則下及無親之¶
孫而祭上不及無親之祖不亦詭哉穀梁𫝊云天子七¶
廟諸侯五家語云子羔問尊卑立廟制孔子云禮天子¶
立七廟諸侯立五廟大夫立三廟又云逺廟為祧有二¶
祧焉又儒者難鄭云祭法逺廟為祧鄭注周禮云遷主¶
所藏曰祧違經正文鄭又云先公之遷主藏於后稷之¶
<pb:KR3k0043_WYG_026-2b>¶
廟先王之遷主藏于文武之廟便有三祧何得祭法云¶
有二祧難鄭之義凡有數條大略如此不能具載鄭必¶
謂天子七廟唯周制者馬昭難王義云按喪服小記王¶
者立四廟又引禮緯夏無太祖宗禹而已則五廟殷人¶
祖契而宗湯則六廟周尊后稷宗文王武王則七廟自¶
夏及周少不減五多不過七禮器云周旅酬六尸一人¶
發爵則周七尸七廟明矣今使文武不在七數既不同¶
祭又不饗嘗豈禮也哉故漢侍中盧植説文云二祧謂¶
<pb:KR3k0043_WYG_026-3a>¶
文武曽子問當七廟無虛主禮器天子七廟堂九尺王¶
制七廟盧植云皆據周言也穀梁𫝊天子七廟尹更始¶
説天子七廟據周也漢書韋𤣥成四十八人議皆云周¶
以后稷始封文武受命石渠論白虎通云周以后稷文¶
武特七廟又張融謹按周禮守祧職奄八人女祧每廟¶
二人自太祖以下與文武及親廟四用七人姜嫄用一¶
人適盡若除文武則奄少二人曽子問孔子説周事而¶
云七廟無虚主若王肅數髙祖之父髙祖之祖廟與文¶
<pb:KR3k0043_WYG_026-3b>¶
武而九主當有九孔子何云七廟無虛主乎故云以周¶
禮孔子之言為本穀梁説及小記為枝葉韋𤣥成石渠¶
論白虎通為證驗七廟斥言𤣥説為長是融申鄭之意¶
且天子七廟者有其人則七無其人則五若諸侯廟制¶
雖有其人不得過五則此天子諸侯七五之異也王肅¶
云君臣同制尊卑不别其義非也又王下祭殤五者非¶
是别立殤廟七廟外親盡之祖禘祫猶當祀之而王肅¶
云下祭無親之孫上不及無親之祖又非通論且家語¶
<pb:KR3k0043_WYG_026-4a>¶
云先儒以為肅之所作未足可依按周禮惟存后稷之¶
廟不毁按昭七年𫝊云余敢忘髙圉亞圉注云周人不¶
毁其廟報祭之似髙圉亞圉廟亦不毁者此是不合鄭¶
説故馬融説云周人所報而不立廟¶
　　　論毁廟　　　　　　　　　通　考(後同/)¶
漢髙祖十年秋七月太上皇帝崩八月令諸侯王皆立¶
太上皇廟于國都惠帝即位令郡國諸侯王立髙廟宣¶
帝本始二年詔曰朕以眇身奉承祖宗夙夜惟念孝武¶
<pb:KR3k0043_WYG_026-4b>¶
皇帝躬履仁義選明將討不服匈奴逺遁平氐羌昆明¶
南越百蠻鄉風款塞來享建太學修郊祀定正朔協音¶
律封泰山塞宣房符瑞應寳鼎出白麟獲功徳茂盛不¶
能盡宣而廟樂未稱其議奏有司奏請宜加尊號六月¶
庚午尊孝武廟為世宗廟奏盛徳文始五行之舞天子¶
世世獻武帝廵狩所幸之郡國皆立廟時詔列侯二千¶
石博士議羣臣大議庭中皆曰宜如詔書長信少府夏¶
侯勝獨曰武帝雖有攘四夷廣土斥境之功然多殺士¶
<pb:KR3k0043_WYG_026-5a>¶
衆竭民財力奢泰無度天下虛耗百姓流離物故者半¶
蝗蟲大起赤地數千里或人民相食畜積至今未復亡¶
徳澤於民不宜為立廟樂公卿共難勝曰此詔書也勝¶
曰詔書不可用也人臣之誼宜直言正論非茍阿意順¶
指議已出口雖死不悔於是丞相義御史大夫廣明劾¶
奏勝非議詔書毁先帝不道及丞相長史黄霸阿縱勝¶
不舉劾俱下獄有司遂請尊孝武廟為世宗廟奏盛徳¶
文始五行之舞天子世世獻納以明盛徳武帝廵狩所¶
<pb:KR3k0043_WYG_026-5b>¶
幸郡國凡四十九皆立廟如髙祖太宗焉元帝永光四¶
年十月罷祖宗廟在郡國者五年毁太上皇孝惠皇帝¶
寢園廟建昭元年罷孝文太后孝昭太后寢園時祖宗¶
廟在郡國六十八合百六十七所而京師自髙祖下至¶
宣帝與太上皇悼皇考各自居陵旁立廟并為百七十¶
六又園中各有寢便殿日祭於寢月祭於廟時祭於便¶
殿寢日四上食廟嵗二十五祠便殿嵗四祠又月一游¶
衣冠而昭靈后武哀王昭哀后孝文太后孝昭太后衞¶
<pb:KR3k0043_WYG_026-6a>¶
思后戾太子戾后各有寢園與諸帝合凡三十所一嵗¶
祠上食二萬四千四百五十五用衞士四萬五千一百¶
二十九人祝宰樂人萬二千一百四十七人養犧牲卒¶
不在數中至元帝時貢禹奏言古者天子七廟今孝惠¶
孝景廟皆親盡宜毁及郡國廟不應古禮宜正定天子¶
是其議未及施行而禹卒永光四年乃下詔先議罷郡¶
國廟曰朕聞明王之御世也遭時為法因事制宜徃者¶
天下初平逺方未賔因嘗所親以立宗廟蓋建威銷萌¶
<pb:KR3k0043_WYG_026-6b>¶
一民之至權也今頼天地之靈祖宗之福四方同軌蠻¶
貊貢職乆遵而不定令疏逺卑賤恭承尊祀殆非皇天¶
祖宗之意朕甚懼焉𫝊不云乎吾不與祭如不祭其與¶
將軍列侯中二千石二千石諸大夫&ZX-111bb8;士議郎議丞相¶
𤣥成等七十人皆曰臣聞祭非自外至者也繇中出生¶
于心也故唯聖人為能享帝孝子為能享親立廟京師¶
之居躬親承事四海之内以其職來助祭尊親之大義¶
五帝三王所共不易之道也詩云有來雍雍至止肅肅¶
<pb:KR3k0043_WYG_026-7a>¶
相維辟公天下穆穆春秋之義父不祭于支庶之宅君¶
不祭於臣僕之家王不祭於下土諸侯臣等愚以為宗¶
廟在郡國請勿復修奏可因罷昭靈后武哀王昭哀后¶
衞思后戾太子戾后園皆不奉祠裁置吏卒守焉罷郡¶
國廟後月餘復下詔曰蓋聞明王制禮立親廟四祖宗¶
之廟萬世不毁所以明尊祖敬宗著親親也朕獲承祖¶
宗之重惟大禮未備戰栗恐懼不敢自顓其與將軍列¶
侯中二千石二千石諸大夫愽士議𤣥成等奏議曰禮¶
<pb:KR3k0043_WYG_026-7b>¶
王者始受命諸侯始封之君皆為太祖以下五廟而迭¶
毁毁廟之主藏于太祖五年而再殷祭言一禘一祫也¶
祫祭者毁廟與未毁廟之主皆合食於太祖父為昭子¶
為穆孫復為昭古之正禮也祭義曰王者禘其祖自出¶
以其祖配之而立四廟言始受命而王祭天以其祖配¶
而不為立廟親盡也立親廟四親親也親盡而迭毁親¶
疏之殺示有終也周之所以七廟者以后稷始封文王¶
武王受命而王是以三廟不毁與親廟四而七非有后¶
<pb:KR3k0043_WYG_026-8a>¶
稷始封文武受命之功者皆當親盡而毁成王成二聖¶
之業制禮作樂功徳茂盛廟猶不世以行為諡而已禮¶
廟在大門之内不敢逺親也臣愚以為高帝受命定天¶
下宜為帝者太祖之廟世世不毁承後屬盡者宜毁今¶
宗廟異處昭穆不序宜入就太祖廟而序昭穆如禮太¶
上皇孝惠考文孝景廟皆親盡宜毁皇考廟親未盡如¶
故大司馬車騎將軍許嘉等二十九人以為孝文皇帝¶
除誹謗去肉刑躬節儉不受獻罪人不孥不私其利出¶
<pb:KR3k0043_WYG_026-8b>¶
美人重絶人類賔賜長老收恤孤獨徳厚侔天地利澤¶
施四海宜為帝者太宗之廟廷尉忠以為孝武皇帝改¶
正朔易服色攘四夷宜為世宗之廟諫議大夫更始等¶
十八人以為皇考廟上序於昭穆非正禮宜毁於是上¶
重其事依違者一年乃下詔曰蓋聞王者祖有功而宗¶
有徳尊尊之大義也存親廟四親親之至恩也高皇帝¶
為天下誅暴除亂受命而帝功莫大焉孝文皇帝國為¶
代王諸吕作亂海内摇動然羣臣黎庶靡不壹意北靣¶
<pb:KR3k0043_WYG_026-9a>¶
而歸心猶謙辭固讓而後即位削亂秦之迹興三代之¶
風是以百姓晏然咸獲嘉福徳莫盛焉髙皇帝為漢太¶
祖孝文皇帝為太宗世世承祀傳之無窮朕甚樂之孝¶
宣皇帝為孝昭皇帝後於義一體孝景皇帝廟及皇考¶
廟皆親盡其正禮儀𤣥成等奏曰祖宗之廟世世不毁¶
繼祖以下五廟而迭毁今髙皇帝為太祖孝文皇帝為¶
太宗孝景皇帝為昭孝武皇帝為穆孝昭皇帝與孝宣¶
皇帝俱為昭皇考廟親未盡太上孝惠廟皆親盡宜毁¶
<pb:KR3k0043_WYG_026-9b>¶
太上廟主宜瘞園孝惠皇帝為穆主遷於太祖廟寢園¶
皆無復修奏可議者又以為清廟之詩言交神之禮無¶
不清靜今衣冠出游有車騎之衆風雨之氣非所謂清¶
靜也祭不欲數數則瀆瀆則不敬宜復古禮四時祭於¶
廟諸寢園日月間祀皆可勿復修上亦不改也明年𤣥¶
成復言古者制禮别尊卑貴賤國君之母非適不得配¶
食則薦於寢身没而已陛下躬至孝承天心建祖宗定¶
迭毁序昭穆大禮既定孝文太后孝昭太后寢祠園宜¶
<pb:KR3k0043_WYG_026-10a>¶
如禮勿復修奏可後嵗餘韋𤣥成薨匡衡為丞相上寢¶
疾夢祖宗譴罷郡國廟上少弟楚孝王亦夢焉上詔問¶
衡議欲復之衡深言不可上疾久不平衡惶恐禱髙祖¶
孝文孝武廟曰嗣曽孫皇帝恭承洪業夙夜不敢康寧¶
思育休烈以章祖宗之盛功故動作接神必因古聖之¶
經徃者有司以為前因所幸而立廟將以繫海内之心¶
非為尊祖嚴親也今頼宗廟之靈六合之内莫不附親¶
廟宜一居京師天子親奉郡國廟可止毋修皇帝祗肅¶
<pb:KR3k0043_WYG_026-10b>¶
舊禮尊重神明即吿于祖宗而不敢失今皇帝有疾不¶
豫乃夢祖宗見戒以廟楚王夢亦有其序皇帝悼懼即¶
詔臣衡復修立謹按上世帝王承祖禰之大禮皆不敢¶
不自親郡國吏卑賤不可使獨承又祭祀之義以民為¶
本間者嵗數不登百姓困乏郡國廟無以修立禮凶年¶
則嵗事不舉以祖禰之意為不樂是以不敢復如誠非¶
禮義之中違祖宗之心咎盡在臣衡當受其殃大被其¶
疾墜在溝瀆之中皇帝至孝肅慎宜蒙佑福唯髙皇帝¶
<pb:KR3k0043_WYG_026-11a>¶
孝文皇帝孝武皇帝省察右享皇帝之孝開賜皇帝眉¶
壽無疆令所疾日瘳平復反常永保宗廟天下幸甚又¶
告謝毁廟曰徃者大臣以為在昔帝王承祖宗之休典¶
取象於天地天序五行人親五屬天子奉天故率其意¶
而尊其制是以禘嘗之序靡有過五受命之君躬接于¶
天萬世不墮繼烈以下五廟而遷上陳太祖間嵗而祫¶
其道應天故福禄永終太上皇非受命而屬盡義則當¶
遷又以為孝莫大於嚴父故父之所尊子不敢不承父¶
<pb:KR3k0043_WYG_026-11b>¶
之所異子不敢同禮公子不得為母伸為後(李竒曰公/子去為大)¶
(宗後尚得私祭其母孫則不得祭公/子母明繼祖不復顧其私祖母也)則於子祭於孫止¶
尊祖嚴父之義也寢日四上食園廟間祀皆可亡修皇¶
帝思慕悼懼未敢盡從惟念髙皇帝聖徳茂盛受命溥¶
將欽若稽古承順天心子孫本支陳錫無疆誠以為遷¶
廟合祭久長之䇿高皇帝之意廼敢不聴即以令日遷¶
太上孝惠廟孝文太后孝昭太后寢將以昭祖宗之徳¶
順天人之序定無窮之業今皇帝未受兹福乃有不能¶
<pb:KR3k0043_WYG_026-12a>¶
共職之疾皇帝願復立承祀臣衡等咸以為禮不得如¶
不合髙皇帝孝惠皇帝孝文皇帝孝武皇帝孝昭皇帝¶
孝宣皇帝太上皇帝文太后孝昭太后之意罪盡在臣¶
衡等當受其咎今皇帝尚未平詔中朝臣具復毁廟之¶
文臣衡中朝臣咸復以為天子之祀義有所斷禮有所¶
承違統背制不可以奉先祖皇天不祐鬼神不享六藝¶
所載皆言不當無所依縁以作其文事如失指罪乃在¶
臣衡當深受其殃皇帝宜厚蒙祉福嘉氣日興疾病平¶
<pb:KR3k0043_WYG_026-12b>¶
復永保宗廟與天無極羣生百神有所歸息諸廟皆同¶
文久之上疾連年遂盡復諸所罷寢廟園皆修祀如故¶
初上定迭毁禮獨尊孝文廟為太宗而孝武廟親未盡¶
故未毁上於是乃復申明之曰孝宣皇帝尊孝武廟曰¶
世宗損益之禮不敢有與焉他皆如舊制唯郡國廟遂¶
廢云五月帝崩匡衡奏言前以上體不平故復所罷祠¶
卒不蒙福案衞思后戾太子戾后園親未盡孝惠孝景¶
帝廟親盡宜毁及太上皇孝文孝昭太后昭靈后昭哀¶
<pb:KR3k0043_WYG_026-13a>¶
后武哀王祠請悉罷勿奉奏可初髙后時患臣下妄非議先¶
帝宗廟寢園官故定著今敢有擅議者棄市至元帝改制蠲¶
除此令成帝時以無繼嗣故復太上皇寢廟園世世奉祠昭靈¶
后武哀王昭哀后并食於太上寢廟如故又復擅議宗廟之令¶
按太上皇親盡也以髙帝之父而不毁悼皇考私親也¶
以宣帝之父而不毁雖非禮之正猶云可也至武哀王¶
則髙帝之兄昭哀后則髙帝之姊自當各有後裔奉其¶
墳墓祭祀今乃立寢園與諸帝同而使天子世世祠之¶
<pb:KR3k0043_WYG_026-13b>¶
不經尤甚矣髙帝之姊而稱后於義尤不通¶
東漢獻帝即位初平中相國董卓左中郎將蔡邕等以¶
和帝以下功徳無殊而有過差不應為宗及餘非宗者¶
追尊三后皆奏毁之四時所祭髙廟一祖二宗及近帝¶
四凡七廟時有司奏議宗廟迭毁左中郎將蔡邕議曰¶
漢承秦㓕學之後宗廟之制不用周禮毎帝即世輒立¶
一廟不止於七不列昭穆迭毁孝元帝時丞相匡衡御¶
史大夫貢禹始建大議請依典禮孝文孝武孝宣皆以¶
<pb:KR3k0043_WYG_026-14a>¶
功徳茂盛為宗不毁孝宣尊崇孝武廟稱世宗中正大¶
臣夏侯勝猶執異議不應為宗至孝成皇帝議猶不定¶
太僕王舜中壘校尉劉歆據經傳義處不可毁上從其¶
議古人據正重順不敢私其君父如此其至也後遭王¶
莽之亂光武皇帝受命中興廟稱世祖孝明皇帝政參¶
文宣廟稱顯宗孝章皇帝至孝烝烝仁恩愽大廟稱肅¶
宗比方前世得禮之宜此以下政事多釁權移臣下嗣¶
帝殷勤各欲褒崇至親而臣下懦弱莫敢執夏侯之直¶
<pb:KR3k0043_WYG_026-14b>¶
今聖朝遵古復禮以求厥中誠合事宜孝元皇帝世在¶
第八光武皇帝世在第九故以元帝為考廟尊而奉之¶
孝明遵述亦不敢毁孝和以下穆宗威宗之號皆宜省¶
去五年而再殷祭祫食于太祖以遵先典議遂施行¶
又按蔡邕所定髙祖廟一祖二宗及近帝四為七廟其¶
説似矣但以和安順桓四帝功徳無殊而有過差奏毁¶
之則所謂近帝四者乃光武明帝章帝靈帝也按古之¶
所謂天子七廟者自太祖及祖功宗徳之後其下四世¶
<pb:KR3k0043_WYG_026-15a>¶
則當代人主之髙曽祖父也此四代者不以有功而存¶
不以有過而廢今以獻帝言之靈其父也桓其祖也安¶
其曽祖也和其髙祖也今捨其髙曽祖三世而以其父¶
上繼五世之祖於義何所當乎當時此議雖一出董卓¶
帝無所預然東漢自和帝而後皇統屢絶安帝以清河¶
王之子入繼和帝順桓二帝以河間王之孫入繼安帝¶
靈帝以河間王之曽孫入繼桓帝至靈帝方有親子為¶
獻帝是則獻帝之所謂父者親父所謂髙祖曽祖及祖¶
<pb:KR3k0043_WYG_026-15b>¶
者乃所繼之大宗也自安順以來既入嗣大位即以非¶
禮崇其私親之父母而昧兩統二父之義徃徃於大宗¶
與私親陰有厚薄伯喈豈亦習聞時指陰有諂附耶不¶
然何以祧毁者皆所嗣之大宗而竟以靈帝上繼章帝¶
初不問其世次之懸隔是豈得為知禮者乎¶
　　　别廟¶
漢惠四年帝為東朝長樂宫及間往數蹕煩民作複道¶
方築武庫南叔孫通因請間曰陛下何自築複道髙帝¶
<pb:KR3k0043_WYG_026-16a>¶
寢衣冠月出游髙廟子孫奈何乘宗廟道上行哉惠帝¶
懼曰急壞之通曰人主無過舉今已作百姓皆知之矣¶
願陛下為原廟渭北衣冠月出游之益廣宗廟大孝之¶
本上乃詔有司立原廟楊氏曰叔孫通既諫漢惠帝作¶
複道又請以複道為原廟益廣大孝之本以一時率爾¶
之言立千萬世不易之制其言欲益廣大孝之本不知¶
宗廟之輕自此始也夫宗廟之禮貴乎嚴而不欲其䙝¶
人主事宗廟之心欲其専不欲其分既有宗廟又有原¶
<pb:KR3k0043_WYG_026-16b>¶
廟則事死如事生事亡如事存之心有所分矣宗廟之¶
體極乎嚴原廟之體幾乎䙝人情常憚於嚴而安於䙝¶
則祭祀之禮移於原廟故宗廟之禮雖重而反為虚文¶
矣如李清臣所謂略於七廟之室而祠于佛老之側窮¶
土木之巧殫金碧之彩作於盛暑累月而後成費以十¶
鉅萬禮官不議而有司不言及其成也不為木主則為¶
之象不為禘祫烝嘗之禮而行一酌之奠之禮又楊時¶
所謂舍二帝三王之正禮而從一繆妄之叔孫通是也¶
<pb:KR3k0043_WYG_026-17a>¶
抑又有大不安於心者聖明相繼仁孝愛敬之至通乎¶
神明而宗廟之禮未嘗親祀遣大臣攝行時享夫豈仁¶
聖之本心哉蓋既有宗廟又有原廟則心分而不専末¶
既有所重則本必有所輕其勢然也馬廷鸞曰成周之¶
制不惟鎬京有廟岐周洛邑皆有焉于周受命自召祖¶
命是岐周有廟蓋岐山是周之所起有舊廟在焉周公¶
城洛邑祀文王是洛邑有廟也蓋營洛而特為廟焉先¶
王立廟未有無故者亦未嘗立兩廟於京師¶
<pb:KR3k0043_WYG_026-17b>¶
　　　兄弟昭穆廟制¶
天子宗廟之制見於經傳甚明歴代諸儒因經傳所載¶
而推明之其説亦甚備然終不能依古制立廟者其説¶
有二一則太祖之議難決二則昭穆之位太拘蓋諸儒¶
言廟制者莫詳明於晦庵之説其大槩為太祖在北左¶
昭右穆以次而南太祖百世不遷以下六廟親盡則毁¶
而遞遷昭常為昭穆常為穆祔昭則羣昭皆動而穆不¶
移祔穆則羣穆皆移而昭不動且引書穆考文王詩率¶
<pb:KR3k0043_WYG_026-18a>¶
見昭考及左傳文之昭也武之穆也以為證蓋文為穆¶
則文之孫及𤣥孫皆穆其子與曽孫皆昭也武為昭則¶
武之孫及𤣥孫皆昭其子與曽孫皆穆也既創此六廟¶
之後其新陟王之升祔者昭入于昭穆入于穆截然不¶
可紊此立廟之制也然愚以為此制也必繼世以有天¶
下者皆父死子立而後可若兄終弟及則其序紊矣姑¶
以晦庵之圖考之其圖自武王至于幽王皆定六廟三¶
昭三穆之位然自懿王之前皆父𫝊之子則其序未嘗¶
<pb:KR3k0043_WYG_026-18b>¶
紊也懿王崩孝王以共王之弟懿王之叔繼懿王而立¶
故晦庵廟圖宣王之世則以穆懿夷為昭共孝厲為穆¶
夫穆王於世次昭也共王為穆王之子於世次穆也懿王¶
為穆王孫則繼穆王而為昭是也孝王為共王之弟而以¶
繼共王為穆雖於世次不紊然以弟而據孫之廟矣至¶
夷王為懿王之子世次當穆而圖反居昭厲王為夷王¶
之子世次當昭而圖反居穆則一孝王立而夷厲之昭¶
穆遂至於易位於是晦庵亦無以處此不過即其繼立¶
<pb:KR3k0043_WYG_026-19a>¶
之先後以為昭穆不能自守其初説矣又况宣王之世¶
三昭三穆為六代則所祀合始於昭王今因孝王厠其¶
間而其第六世祖昭王雖未當祧而已在三昭三穆之¶
外則雖名為六廟而所祀止於五世矣然此所言者昭¶
穆祧遷之紊亂不過一代而已前乎周者為商商武丁¶
之時所謂六廟者祖丁南庚陽甲盤庚小辛小乙是也¶
然南庚者祖丁兄子陽甲盤庚小辛小乙又皆祖丁子¶
也姑以祖丁為昭言之則南庚至小乙皆祖丁子屬俱¶
<pb:KR3k0043_WYG_026-19b>¶
當為穆是一昭五穆而武丁所祀上不及曽祖未當祧¶
而祧者四世矣後乎周者為唐唐懿宗之時所謂六廟¶
者憲宗穆宗敬宗文宗武宗宣宗是也然穆宗宣宗皆¶
憲宗之子敬宗文宗武宗又皆穆宗之子姑以憲宗為¶
昭言之則穆宣為穆敬文武為昭是四昭二穆而懿宗¶
所祀上不及髙祖未當祧而祧者三世矣蓋至此則不¶
特昭穆之位偏枯而祧遷之法亦復紊亂若必欲祀及¶
六世則武丁之時除太祖之外必創十廟懿宗之時除¶
<pb:KR3k0043_WYG_026-20a>¶
太祖之外必創九廟而後可且繼世嗣位者既不能必¶
其為弟為子而創立宗廟之時亦安能預定後王之入¶
廟者或穆多昭少如殷之時或昭多穆少如唐之時哉¶
則立廟之制必合於將升祔之時旋行營創屬乎昭者¶
於太祖廟之左建之屬乎穆者於太祖廟之右建之方¶
為合宜而預立六廟定為三昭三穆以次遞遷之説不¶
可行矣又必如晦庵之説外為都宫内則各有廟有寢¶
有門有垣則其制甚大且必在國中門之左則其地亦¶
<pb:KR3k0043_WYG_026-20b>¶
有限昭穆之位既已截然則武丁之時雖五穆而不可¶
侵昭之地而昭之地多虛懿宗之時雖四昭亦不可居¶
穆之位而穆之位半闕易世之後又不知其為昭為穆¶
者何如而已創之廟其世代之近者既未可祧遷(如武/丁之)¶
(時小乙父也南庚陽甲盤庚小䇂皆伯父也祖丁祖也仲/祖辛沃甲皆伯祖也祖乙曽祖也河亶甲高祖也外壬)¶
(丁髙伯祖也太戊五世祖也雍巳五世伯祖也小甲六/世祖也若以祀及六世言之是此十五廟皆未合祧遷)¶
(又不止十/廟而已)其昭穆之不順者又不可升祔則必湏逐代¶
旋行位置營建而後可而其地又拘於中門之内太祖¶
<pb:KR3k0043_WYG_026-21a>¶
廟之左右創造煩擾非所以寧神明對偶偏枯又無以¶
聳觀視似反不如漢代之每帝建廟各在一所東都以¶
來之同堂異室共為一廟之渾成也愚故曰七廟之制¶
諸儒皆能言之而歴代皆不能如其制而建造者以昭¶
穆之位太拘故也¶
　　　兄弟入廟議¶
時宗廟始建舊儀多闕或以惠懷二帝應各為世則潁¶
川世數過七宜在迭毁事下太常賀循議以為禮兄弟¶
<pb:KR3k0043_WYG_026-21b>¶
不相為後不得以承代為世殷之盤庚不序陽甲漢之¶
光武不繼成帝此前代之明典而承繼之著義也惠帝¶
無後懷帝承統弟不後兄則懷帝自上繼世祖不繼惠¶
帝當同殷之陽甲漢之成帝議者以聖徳冲逺未便改¶
舊兹如此禮通所未論是以惠帝尚在太廟而懷帝復¶
入數則盈八盈八之理由惠帝不出非上祖宜遷也下¶
世既升上世乃遷遷毁對代不得相通未有下升一世¶
而上毁二世者也惠懷二帝俱繼世祖兄弟旁親同為¶
<pb:KR3k0043_WYG_026-22a>¶
一世而上毁為一世今以惠帝之崩已毁豫章懷帝之¶
入復毁潁川如此則一世再遷祖位横折求之古義未¶
見此例惠帝宜出尚未輕論况可輕毁一祖而無義例¶
乎潁川既無可毁之理則見神之數居然自八此蓋有¶
由而然非謂數之常也既有八神則不得不於七室之¶
外權安一位也至尊於惠懷俱是兄弟自上後世祖不¶
繼二帝則二帝之神行應别出不為廟中恒有八室也¶
又武帝初成太廟時正神止七而楊元后之神亦權立¶
<pb:KR3k0043_WYG_026-22b>¶
一室永熙元年告世祖諡於太廟八室此是茍有八神¶
不拘於七之舊例也又議者以景帝俱已在廟則惠懷¶
一例景帝盛徳元功王基之本義著祖宗百世不毁故¶
所以特在本廟且亦世代尚近數得相容安神而已無¶
逼上祖如王氏昭穆既滿終應别廟也以今方之既輕¶
重義異又七廟七世之親昭穆父子位也若當兄弟旁¶
滿輙毁上祖則祖位空懸世數不足何取於三昭三穆¶
與太祖之廟然後成七哉今七廟之義出於王氏從禰¶
<pb:KR3k0043_WYG_026-23a>¶
以上至於髙祖親廟四世髙祖以上復有五世六世無¶
服之祖故為三昭三穆并太祖而七也故世祖定郊廟¶
禮京兆潁川曽髙之親豫章五世征西六世以應此義¶
今至尊繼統亦宜有五六世之祖豫章六世潁川五世¶
俱不應毁今既云豫章先毁又當重毁潁川此為廟中¶
之親惟從髙祖已下無復髙祖以上二世之祖於王氏¶
之義三昭三穆廢闕其二甚非宗廟之本所據承又違¶
世祖祭征西豫章之意於一王定禮所闕不少時尚書¶
<pb:KR3k0043_WYG_026-23b>¶
僕射刁協與循異議竟從循議焉朝廷疑滯皆諮之於¶
循循輙依經禮而對為當世儒宗¶
　　　天子兄弟不合繼位昭穆議　通　典(後同/)¶
東晉元帝建武中尚書符云武帝崩遷征西府君惠帝¶
崩遷豫章府君懷帝入廟當遷潁川府君賀循議古者¶
帝各異廟廟之有室以象常居未有二帝共處之義也¶
如惠懷二主兄弟同位於禘祫之禮㑹於太祖自應同¶
列異坐而正昭穆至於常居之室則不可共以尊卑之¶
<pb:KR3k0043_WYG_026-24a>¶
分義不可黷故也昔魯夏父弗忌躋僖公於閔上春秋¶
謂之逆祀僖公閔之庶兄閔公先立嘗為君臣故也左¶
氏傳曰子雖齊聖不先父食懷帝之在惠帝世居藩積¶
年君臣之分也正位東宫父子之義也雖同歸昭穆尊¶
卑之分與閔僖不異共室䙝黷非殊尊卑之禮以古義¶
論之愚謂未必如有司所列惠帝之崩當已遷豫章府¶
君又以懷帝入廟當遷潁川府君此是兩帝兄弟各遷¶
一祖也又主之迭毁以代為正下代既升則上代稍遷¶
<pb:KR3k0043_WYG_026-24b>¶
代序之義也若兄弟相代則共是一代昭穆位同不得¶
兼毁二廟禮之常例也又殷之盤庚不序陽甲之廟而¶
上繼先君以弟不繼兄故也既非所繼則廟應别立由¶
此言之是惠帝應别立上祖宜兼遷也故漢之光武不¶
入成帝之廟而上繼元帝義取於此今惠懷二帝不得¶
不上居太廟潁川未遷見位餘八非祀之常不得於七¶
室之外假立一神位庚蔚之謂爾時愍帝尚在闗中元¶
帝為晉王立廟猶以愍帝為主故上至潁川為六代懷¶
<pb:KR3k0043_WYG_026-25a>¶
景二帝雖非昭穆之正數而廟不合毁是以見位餘八¶
也循又議曰殷人六廟比有兄弟四人襲為君者便當¶
上毁四廟乎如此四代之親盡無復祖禰之神矣又按¶
殷紀成湯以下至於帝乙父子兄弟相繼為君合十二¶
代而正代唯六易乾鑿度曰殷帝乙六代王也以此言¶
之明不數兄弟為正代大唐開元四年太常卿姜皎及¶
禮官太常博士陳貞節蘇獻等上七廟昭穆議禮天子¶
三昭三穆與太祖之廟為七而太祖常存聖人之大典¶
<pb:KR3k0043_WYG_026-25b>¶
也若禮名不正則奠獻無序矣謹按中宗皇帝在廟七¶
室已滿今太上皇是中宗之弟以六月升遐甫及仲冬¶
禮當遷祔俱兄弟入廟古則有焉遞遷之禮昭穆湏正¶
謹按晉太常賀循議兄弟不相為後也故殷之盤庚不¶
序於陽甲而上繼於先君漢之光武不嗣於孝成而上¶
承於元帝又曰晉惠帝無後懷帝承統懷帝自繼於世¶
祖而不繼於惠帝其惠帝當如陽甲孝成别出為廟又¶
曰若兄弟相代則共是一代昭穆位同不可兼毁二廟¶
<pb:KR3k0043_WYG_026-26a>¶
此蓋禮之常例荀卿子曰有天下者祀七世謂從禰以¶
上尊者統廣故恩及逺祖若旁容兄弟上毁祖考此則¶
天子有不得全事七代之義也中宗皇帝有中興之功¶
而無後嗣請同殷之陽甲漢之成帝出為别廟時祭不¶
虧大祫之辰合食太祖奉睿宗神主升祔太廟上繼髙¶
宗則昭穆永貞獻祼長序禮也此萬代之典敢不颺言¶
從之改造中宗廟於太廟之西時河南人孫平子上封¶
事曰臣竊見今年正月太廟毁此乃躋聖賢之所致也¶
<pb:KR3k0043_WYG_026-26b>¶
臣按左𫝊云君薨卒哭而祔祔而作主特祀于主烝嘗¶
禘於廟今日有違於此也昔魯文公二年宗伯弗忌躋¶
僖公于閔公上後致太室壞春秋異而書之今日有同¶
彼也君子以弗忌為失禮又按五行志書僖公雖閔公¶
之兄嘗為閔公臣臣在君上是為失禮遂令太室壞且¶
兄臣於弟猶不可躋之弟上弟臣於兄可躋弟於兄上¶
耶昔莊公三十二年薨閔公二年吉禘自薨至禘尚有¶
二年春秋猶非其失禮况夏崩冬禘不亦太速乎諸議¶
<pb:KR3k0043_WYG_026-27a>¶
云太廟中央曰太室尊髙象也魯自此陵夷將墜周公¶
之祀以此斷之即太廟毁亦今日將欲陵夷之象墜先¶
帝之祀也斯亦上天祐我唐國乃降此灾以陛下去年¶
禘中宗於别室吉祭于太廟未祭中宗先祭太上皇此¶
乃與僖閔事同先臣後君也昔躋兄弟上今弟先兄祭¶
過有甚于古也昔臣登君上今亦如之事豈不同耶昔¶
太室壞今聖朝太廟毁變豈不同耶若以兄弟同昭則¶
不合出致别廟若以臣子一例則中宗合進為昭昔武¶
<pb:KR3k0043_WYG_026-27b>¶
氏篡國十五餘年中宗挺劔龍飛再興唐祚此則有大¶
功於天下也今禘於别室是廢先聖之訓棄中興之訓¶
下君上臣輕長重㓜昔晉太康五年宣廟地陷梁折八¶
年正月太廟殿陷改作殿築階下及泉更營新廟逺致¶
名材雜以銅柱自八年九年造至十年四月乃成十一¶
月又梁折毁壞以此言之天降灾譴非枯朽也晉不知¶
過天下分崩王室大亂特望天恩少垂詳察速召宰相¶
以下謀議移中宗入廟何必苦違禮典以同魯晉哉詔¶
<pb:KR3k0043_WYG_026-28a>¶
下禮官議蘇獻固執前議平子口辯所稱咸有經據蘇¶
頲為宰相獻既頲從祖兄平子竟被貶為康州都城尉¶
　　　兄弟繼統入廟¶
宋真宗時戸部尚書張齊賢等言王制天子七廟謂三¶
昭三穆與太祖之廟而七前代或有兄弟繼及亦移昭¶
穆之列是以漢書為人後者為之子所以尊本祖而重¶
正統也又云天子絶期喪安得宗廟中有伯氏之稱乎¶
其唐及五代有所稱者蓋禮官之失非正典也請自今¶
<pb:KR3k0043_WYG_026-28b>¶
有事於太廟則太祖并諸祖室稱孝孫孝曽孫嗣皇帝¶
太宗室稱孝子嗣皇帝其爾雅考妣王父之文本不為¶
宗廟言也歴代既無所取於今亦不可行詔下禮官議¶
議曰按春秋正義躋魯僖公曰禮父子異昭穆兄弟昭¶
穆同此明兄弟繼統同為一代又魯隱桓繼及皆當穆¶
位又尚書盤庚有商及王史記云陽甲至小乙兄弟四¶
人相承故不稱嗣子而曰及王明不繼兄之統也及唐¶
中睿皆處昭位恭文武昭穆同為一世伏請僖祖室止¶
<pb:KR3k0043_WYG_026-29a>¶
稱廟號后曰祖妣順祖室曰髙祖后曰髙祖妣翼祖室¶
曰曽祖后曰曽祖妣祝文皆稱孝曽孫宣祖室曰皇祖¶
考后曰皇祖妣祝文稱孝孫太祖室曰皇伯考妣太宗¶
室曰皇考妣每大祭太祖太宗昭穆同位祝文並稱孝¶
子其别廟稱謂亦請依此詔都省復集議曰古者祖有¶
功宗有徳皆先有其實而後正其名今太祖受命開基¶
太宗纘承大寳則百世不祧之廟矣豈有祖宗之廟已¶
分二世昭穆之位翻同一代如臣等議禮為人後者為¶
<pb:KR3k0043_WYG_026-29b>¶
之子以正父子之道以定昭穆之義則無疑矣必若同¶
為一代則太宗不得自為世數而何以得為宗乎不得¶
為宗又何以得為百世不祧之主乎春秋正義亦不言¶
昭穆不可異此又不可以為證也今若序為六世以一¶
昭一穆言之則上無毁廟之嫌下有善繼之美於禮為¶
大順於時為合宜何嫌而謂不可乎翰林學士宋湜言¶
三代而下兄弟相繼則多昭穆異位未之見也今詳諸¶
省所議竊有疑焉詔令禮官再議禮官言按祭統曰祭¶
<pb:KR3k0043_WYG_026-30a>¶
有昭穆者所以别父子逺近長㓜親疎之序而無亂也¶
公羊𫝊公孫嬰齊為歸父之後春秋謂之仲嬰齊何休¶
云弟無後兄之義為亂昭穆之序失父子之親故不言¶
仲孫明不以子為父孫晉賀循議兄弟不合繼位昭穆¶
云商人六廟親廟四并契湯而六比有兄弟四人相襲¶
為君者便當上毁四廟乎如此四世之親盡無復祖禰¶
之神矣溫嶠議兄弟相繼藏主夾室之事云若以一帝¶
為一世則當不得祭於禰乃不及庶人之祭也夫兄弟¶
<pb:KR3k0043_WYG_026-30b>¶
同世於恩既順於義無否𤣥宗朝禘祫皇伯考中宗皇¶
考睿宗同列於穆位徳宗亦以中宗為髙伯祖晉王導¶
荀崧議大宗無子則立支子又曰為人後者為之子無¶
兄弟相為後之文所以舍至親取逺屬者蓋以兄弟一¶
體無父子之道故也竊以七廟之制百王是遵至於祖¶
有功宗有徳則百世不遷之廟也父為昭子為穆則千¶
古不刋之典也今議者引漢書曰為人後者為之子殊¶
不知弟不為兄後子不為父孫春秋之深㫖也父謂之¶
<pb:KR3k0043_WYG_026-31a>¶
昭子謂之穆禮記之明文也又按太宗享祀太祖二十¶
有二載稱曰孝弟此不易之制又安可追改乎唐𤣥宗¶
謂中宗為皇伯考徳宗謂中宗為髙伯祖則伯氏之稱¶
復何不可臣等㕘議自今合祭曰太祖太宗依典禮同¶
位異坐皇帝於太祖仍稱孝子餘並遵舊制¶
　　　天子繼兄弟統宜自繼其父議¶
東晉穆帝升平五年五月崩皇太后令立瑯琊王丕哀¶
帝也儀曹郎王琨議今立之於大行皇帝屬則兄弟凡¶
<pb:KR3k0043_WYG_026-31b>¶
奠祭之文皆稱哀嗣斯蓋所以仰㕘昭穆自同繼統在¶
兹一人不以私害義専以所後為正今皇太后徳訓𢎞¶
著率母儀于内主上既纂業承統亦何徳不述遵于禮¶
尚書謝奉議太常位次自以君道相承至于昭穆之統¶
禮兄弟不相為後明義也今應上繼康帝意謂不疑此¶
國之大事將垂之來代僕射江霦議兄弟不相為後雖¶
是舊説而經無明據此語不得施於王者王者雖兄弟¶
既為君臣則同父子故魯躋僖公春秋所譏左𫝊曰子¶
<pb:KR3k0043_WYG_026-32a>¶
雖齊聖不先父食閔公弟也而同於父僖公兄也而齊¶
於子既明尊之道不得復敘親之本也公羊傳曰逆祀¶
者何先禰而後祖穀梁𫝊曰先親後祖逆祀也君子不¶
以親親害尊尊兄弟也由君臣而相後三𫝊之明義如¶
此則承繼有敘而上下洽通於義為允應繼大行皇帝¶
揚州刺史藍田侯臣述議推宗立君以為人極上古風¶
淳必託有道洎乎後代爭亂漸興故繼體相𫝊居正守¶
位以塞奔競非私其親或時有艱難而嗣𦙍幼劣故有立¶
<pb:KR3k0043_WYG_026-32b>¶
長成皇帝深達帝道不私親愛越授天倫廟無毁遷統¶
業恒固康皇帝既受命於成帝宗廟社稷之重已移於¶
所授主上宜為康皇嗣謝奉又議五帝之道以天下為¶
公唯徳與賢不私其親逮殷周則繼代承業雖百王迭¶
逮而典謨不易所以鎮繫人心閑邪息亂今大晉宗祀¶
配天成帝疾痛皇嗣㓜冲深惟社稷遷于康王軌同唐¶
虞髙義大行天祚不永還嗣本位考之先典求之人情¶
咸謂主上應繼成帝太常臣夷等五人議曰夫大道之¶
<pb:KR3k0043_WYG_026-33a>¶
行天下為公成帝捨𦙍嫡之愛授重天倫道崇先代康¶
帝祇承明命正統既移至尊應繼康帝嗣詔從述議¶
　　　天子追尊本親議　　　　　通　考¶
漢宣帝元康元年立皇考廟益奉明園戸為奉明縣帝¶
初即位下詔曰故皇太子在湖未有號諡嵗時祠其議¶
諡置園邑有司奏請禮為人後者為之子也故降其父¶
母不得祭尊祖之義也陛下為孝昭帝後承祖宗之祀¶
制禮不踰閑謹行視孝昭帝所為故皇太子起位在湖¶
<pb:KR3k0043_WYG_026-33b>¶
史良娣冢在愽望苑北親史皇孫位在廣明郭北諡法¶
曰諡者行之迹也愚以為親諡宜曰悼皇母曰悼后比¶
諸侯王園置奉邑三百家故皇太子諡曰戾置奉邑二¶
百家史良娣曰戾夫人置守冡三十家園置長丞周衞¶
奉守如法後八嵗有司復言禮父為士子為天子祭以¶
天子悼園宜稱尊號曰皇考立廟因園為寢以時薦享¶
焉益奉園民滿千六百家尊戾夫人曰戾后置園奉邑¶
及益戾園各滿三百家胡寅曰禮為人後者為其父母¶
<pb:KR3k0043_WYG_026-34a>¶
降不敢貳尊也既名其所後為父母則不得名其所生¶
曰父母矣而禮有為其父母降是猶以父母名之何也¶
此所謂不以辭害意也立言者顧不可曰為其伯父伯¶
母叔父叔母降故假曰父母以明當降之義降則不可¶
名之曰父母矣宣帝初有司奏請戾太子及悼后之諡¶
首言為人後者云云後言故太子諡曰戾云云首尾皆¶
是也而中有稱親之言則非也詔書問故太子未及史¶
皇孫雖包含意指有司直對太子良娣之諡可也而前¶
<pb:KR3k0043_WYG_026-34b>¶
據經義後上戾名中特稱親為史皇孫以中帝意豈非¶
姦説乎既為伯父母叔父母之後而父母之則當降所¶
生父母而伯父母叔父母之昭昭然矣¶
馬廷鸞曰愚按胡氏之説辨則辨矣宣帝而欲稱其所¶
生之父母也將為伯父乎為叔父乎於所後父為兄則¶
伯父也於所後父為弟則叔父也而宣帝則有所後祖¶
無所後父者也昭帝崩亡嗣宣帝以兄孫為叔祖後者¶
也不得其所後之父而父之則何以稱其所生之父乎¶
<pb:KR3k0043_WYG_026-35a>¶
先是昌邑王以兄子入繼則考昭帝可也典喪可也昭¶
帝葬矣易月之制終矣昌邑廢矣宣帝始以兄孫入繼¶
當時惟言嗣孝昭皇帝後而已則未知其為子乎孫乎¶
必也升一等而考昭帝則又將降一等而兄史皇孫矣¶
可不可乎有司未有所處姑縁其所生父直稱之曰皇¶
考而已故曰胡氏辨則辨矣施之宣帝之世則不可當¶
俟通儒而質之¶
光武帝建武二年正月立髙廟于雒陽四時祫祀髙祖¶
<pb:KR3k0043_WYG_026-35b>¶
為太祖文帝為太宗武帝為世宗如舊餘帝四時及臘¶
一嵗五祀三年立親廟雒陽祀父南頓君以上至舂陵¶
節侯時冦賊未夷方務征伐祀儀未設至十九年盜賊¶
討除戎事差息於是五官中郎將張純與太僕朱浮奏¶
言禮為人後者則為之子既事太宗(元帝/也)則降其私親¶
今禘祫髙廟陳序昭穆而舂陵四世君臣並列以卑厠¶
尊不合禮意昔髙帝以身受命不由太上宣帝以孫後¶
祖不敢私親故為父立廟獨羣臣侍祠臣愚謂宜除今¶
<pb:KR3k0043_WYG_026-36a>¶
親廟以則二帝舊典願下有司愽採其議詔下公卿大¶
司徒戴渉大司空竇融議宜以宣元成哀平五帝四世¶
代今親廟宣元皇帝尊為祖父可親奉祠成帝以下有¶
司行事别為南頓君立皇考廟其祭上至舂陵節侯羣¶
臣奉祠以明尊尊之敬親親之恩時議有異不著上可¶
渉等議詔曰以宗廟處所未定且祫祭髙廟其成哀平¶
且祠祭長安故髙廟其南陽舂陵嵗時各且因故園廟¶
祭祀園廟去太守治所逺者在所令長行太守事侍祠¶
<pb:KR3k0043_WYG_026-36b>¶
惟孝宣帝有功徳其上尊號曰中宗於是雒陽髙廟四¶
時加祭孝宣孝元凡五帝其西廟成哀平三帝主四時¶
祭於故髙廟東廟京兆尹侍祠冠衣車服如太常祠陵¶
廟之禮南頓君以上至節侯皆就園廟南頓君稱皇考¶
廟鉅鹿都尉稱皇祖考廟鬱林太守稱皇曾祖考廟節¶
侯稱皇髙祖考廟所在郡縣侍祠¶
按光武既即帝位以昭穆當元帝後遂祀昭宣元於太¶
廟躬執祭禮而别祀成哀以下於長安使有司行事此¶
<pb:KR3k0043_WYG_026-37a>¶
禮之變也然其時漢以為王莽所簒光武起自匹夫誅¶
王莽夷羣盜以取天下雖曰中興事同創業又其祖長¶
沙定王與武帝同出景帝則於元成服屬已為疎逺先¶
儒胡致堂謂雖逺祖髙帝而不紹元帝自帝其舂陵侯¶
以下四親而祠之於義亦未為大失者此也則成哀而¶
下行既非尊屬又已逺姑不廢其祀可矣至於晉元帝¶
以琅琊王而事惠懷愍簡文以㑹稽王而事成帝以下¶
諸君君臣之義非一日矣一旦入繼大統即以漢世祖¶
<pb:KR3k0043_WYG_026-37b>¶
為比遽欲自尊而於其所嘗事之君於行為姪者即擯¶
之而不親祀此何禮也况又取已祧之逺祖復入廟還¶
昭穆之位則所以嚴事宗廟者不幾有同兒戲乎¶
　　　支庶立為天子追尊本親　　通　典(後同/)¶
哀帝初入為太子祖母傅太后母丁后皆在國自稱以¶
定陶恭王為稱(按元帝傳昭儀有寵産一男為定陶恭/王帝崩昭儀隨王歸國稱定陶太后恭)¶
(王薨子代為王王母曰丁姬成帝無繼嗣立定陶王為/太子詔移楚孝王為定陶王奉恭王後詔傅太后與丁)¶
(后自居定陶國成帝/崩太子立是為哀帝)及即位髙昌侯董宏上言宜立定¶
<pb:KR3k0043_WYG_026-38a>¶
陶恭王后為皇太后事下有司(宏曰秦莊襄王母本夏/氏為華陽夫人及子楚)¶
(即位俱稱太后今宜立/定陶恭王后為皇太后)左將軍師丹與大司馬王莽共¶
劾奏宏加皇太后至尊之號天下一統而稱引亡秦以¶
為比諭詿誤聖朝不道帝新立謙讓納丹言免宏為庶¶
人(時傅太后大怒/要欲必稱尊號)後帝白令王太皇太后下詔尊定陶¶
恭王為恭皇(哀帝初成帝母稱太后/成帝趙皇后稱皇太后)又曰春秋母以子¶
貴遂尊傅太后為恭皇太后丁姬為恭皇后中郎將冷¶
裒復奏言定陶恭皇太后恭皇后皆不宜復引定陶藩¶
<pb:KR3k0043_WYG_026-38b>¶
國之名以冠大號車馬衣服宜皆稱皇置吏千石以下¶
各供厥職又宜為恭皇立廟京師帝復下議有司皆以¶
為宜如裒言大司空師丹又曰聖王制禮取法於天地¶
故尊卑之禮所以正天地之位不可亂也今定陶恭皇¶
太后恭皇后以定陶恭為號者母從子妻從夫之義也¶
欲立官置吏車服與太皇太后竝非所以明尊無二上¶
之義定陶恭皇號諡前已定義不得復改禮父為士子¶
為天子祭以天子其尸服以士子無爵父之義尊父母¶
<pb:KR3k0043_WYG_026-39a>¶
也為人後者為之子故為所後服斬縗三年降其父母¶
期明尊本祖而重正統也孝成皇帝聖恩深逺故為恭¶
王立後承祭祀今恭皇長為一國太祖萬代不毁恩義¶
已備陛下既繼體先帝特重太宗承宗廟天地社稷之¶
禮義不得復奉定陶恭皇祭入其廟今欲立廟於京師¶
而使臣下祭之是無主也又親盡當毁空去一國太祖¶
不隳之祀而就無主當毁不正之禮非所以尊厚恭皇¶
也由是上怒䇿免丹後嵗餘下詔曰漢家之制推親親¶
<pb:KR3k0043_WYG_026-39b>¶
以著尊尊定陶恭王之號不宜復稱定陶其尊恭皇太¶
后為帝太后丁后為帝后更號帝太后為皇太后太后¶
崩合葬稱孝元𫝊皇后陵其後為王莽毁發貶號　後¶
漢安帝建光元年有司上言皇考清河孝王至徳純懿¶
含𢎞光大既受帝祉載生明聖舊章法制宜有尊號不¶
宜稱王宜曰孝徳皇妣曰孝徳后祖妣宗貴人曰敬𢎞¶
后詔曰其吿祠髙廟使司徒震持節大鴻臚特進樂平¶
侯常副奉䇿璽綬到清河上尊號桓帝即尊位追尊祖¶
<pb:KR3k0043_WYG_026-40a>¶
河間孝王曰孝穆皇妣趙氏曰孝穆后考蠡吾侯曰孝¶
崇皇尊母曰孝崇園貴人靈帝即尊位追尊祖為孝元¶
皇妣夏氏為孝元后考為孝慎皇母董氏為慎園貴人¶
　魏文帝制以後如以旁支入嗣大位不得加父母尊¶
號詔曰依漢祖之尊太上皇是也且禮不以父命辭王¶
父命漢氏諸侯之入皆受天子之命𦙍于宗也而猶顧¶
其私親僭擬大號豈所謂為人後之義哉後代若有諸¶
侯入嗣者皆不得追加其私考為皇妣為后也敢有佞¶
<pb:KR3k0043_WYG_026-40b>¶
媚妖惑之人欲悦時主謬建非義之事以亂正者此股¶
肱大臣所當擒誅也其著乎令甲書之金䇿藏諸宗廟¶
副乎三府尚書中書亦當各藏一通¶
　　　天子崇所生母¶
東晉哀帝即位欲尊崇章皇太妃周氏桓溫議宜稱太¶
夫人尚書僕射江虨議曰虞舜體仁孝之性盡事親之¶
禮貴為天王富有四海而瞽叟無立錐之地一級之爵¶
烝烝之心昊天罔極寧當忍父卑賤不以徽號顯之豈¶
<pb:KR3k0043_WYG_026-41a>¶
不以子無爵父之道理窮義屈靡所厝情者哉春秋經¶
曰紀季姜歸于京師𫝊曰父母之於子雖為天王后猶¶
曰吾季姜言子尊不加父母也或以為子尊不加父母¶
則武王何以追王太王王季文王乎周之三王徳配天¶
地王跡之興自此始也是以武王仰尋前緒遂奉天命¶
追崇祖考明不以子尊加父母也按禮㓜不誄長賤不¶
誄貴㓜賤猶不得表彰長貴况敢錫之以榮命邪漢祖¶
感家令之言而尊太公荀悦以為孝莫大于嚴父而以¶
<pb:KR3k0043_WYG_026-41b>¶
子貴加之父母家令之言過矣爰逮孝章不上賈貴人¶
以尊號而厚其金寳幣帛非子道之不至也蓋聖典不¶
可踰也當春秋時庶子承國其母得為夫人不審直子¶
命母邪故當吿於宗祧以先君之命命之邪竊見詔書¶
當臨軒拜授貴人為皇太妃今稱皇帝䇿命命貴人斯¶
則子爵母也貴人北靣拜受斯則母臣子也天尊地卑¶
名位定矣母貴子賤人倫序矣雖欲加崇貴人而實卑¶
之欲顯明國典而實廢之且人主舉動史必書之如當¶
<pb:KR3k0043_WYG_026-42a>¶
載之方䇿以示後世無乃不順乎竊謂應告顯宗之廟¶
稱貴人仁淑之至宜加殊禮以酬鞠育之惠奉先靈之¶
命事不在己妃后雖是配君之名然自后以下有夫人¶
九嬪無稱妃焉桓溫謂宜進號太夫人非不允也如以¶
太夫人為少可言皇太夫人皇君也君太夫人於名禮¶
順矣帝特下詔拜皇妃三月丙辰使兼太保王恬授璽¶
綬儀服一如太后又詔曰朝臣不為太妃敬為合禮不¶
太常江逌議位號不極不應盡敬孝武追崇㑹稽鄭太¶
<pb:KR3k0043_WYG_026-42b>¶
妃為簡文太后詔問當開墓不王珣答據三祖追贈及¶
中宗敬后竝不開墓位更為塋域制度耳¶
東晉孝武帝太元中崇進所生母李氏為皇太妃(徐邈/與范)¶
(寗書訪其事寗答謂子不得爵命母妃是太子婦號必/也正名寧可以稱母也邈重與寗書曰禮天子之妃曰)¶
(后闗雎稱后妃之徳妃后之名可謂大同所以憲章皇/極禮崇物備者在於此也故太后之號定於前朝而當)¶
(今所率由也若必欲章服同于后而名號異於妃則可/因夫人之稱而加皇太以明尊雖一理然於文物之章)¶
(猶未盡崇髙之極此又今之所疑不可得行也足下嫌/太子妻稱妃然古無此稱出於後代今有皇太之别是)¶
(可例論邪寗又答曰按公羊傳母以子貴當以此義為/允禮有君之母稱太夫人者以此推之王者之母亦何)¶
<pb:KR3k0043_WYG_026-43a>¶
(必皆后乎所為尊母非别極尊號也並后匹嫡譏存春/秋謂議稱皇太夫人下皇后一等位比三公此君母之)¶
(極號也稱夫人則先后之臣也加皇太則至尊之母也/皇君之謂也君太夫人豈不允乎殷仲堪與徐邈書云)¶
(后者婦人之貴號在妻則言后在母則加太禮天子之/妃稱后闗雎曰后妃之徳后妃二名其義一也設使正)¶
(后處内貴妾必不可稱妃邈又答徐乾書云母以子貴/穀梁亦有其義故曰賵人之母則可又㑹成風葬著言)¶
(禮也但名雖夫人而實殊同體故敢配厭羣臣無服所/服以為異也鄭云近臣從服惟君所服若嫡夫人殁則)¶
(有制重者故曰惟君所服之耳與君同重自施近臣驂/僕而非三卿五大夫内有宗廟之祭外有王伯之命何)¶
(得以私服廢正故庶母為夫人上之不得以干宗廟外/之不得以接侯伯惟國内申其私而崇其儀亦如侯伯)¶
(子男之臣於内稱君曰公耳雖人君肆情行服而卿大/夫不從所以知上有天王也邈往來答釋范武子以其)¶
<pb:KR3k0043_WYG_026-43b>¶
(序云云私情典是以太妃車旗服章備如太后惟不敢/從於宗廟禮又曰百官不稱臣所以令無服之制也范)¶
(于時都謂不應同皇后服章以尊令議難之自塞矣書/傳子無天子庶母之文且妾除女君夫人可為通稱如)¶
(五等爵皆稱公耳天王之與皇后未聞二其號者所以/闗之情禮而定太妃之稱良有由矣宜同至極故上比)¶
(稱皇屈於郊廟故逺避伉儷不曰后而曰妃因名求實/可謂志乎禮者太后與妃義無異者假令國君在妾自)¶
(當稱夫人但王典無二名/不得以國公夫人為喻耳)太元十九年又詔追崇鄭太¶
后尚書令王珣奏下禮官詳正按太常臣𦙍等議以春¶
秋之義母以子貴故仲子成風咸稱夫人經云考仲子¶
之宫明不配食也且漢文昭二太后竝繫子號宜逺准¶
<pb:KR3k0043_WYG_026-44a>¶
春秋考宫之義近摹二漢不配之典尊號既正宜改築¶
新廟顯崇尊稱則罔極之情申别建寢廟則嚴禰之道¶
著繫子為稱兼明貴之所由一舉而三義以允固哲王¶
之髙致可如𦙍等議追尊㑹稽太妃為簡文皇太后也¶
　宋文帝元嘉元年司空録尚書事臣羡之等言伏惟¶
先婕妤柔明塞淵光備六列徳昭坤範訓洽母儀用能¶
啓祚聖明奄宅四海而天祚永違嚴親莫逮臣等㕘詳¶
逺准春秋近稽漢晉謹追上尊號為太后禮官撰諡用¶
<pb:KR3k0043_WYG_026-44b>¶
崇寢廟¶
　　　天子奪宗議¶
晉元帝建武初孫文上事宣帝支子不應祭章郡京兆¶
二府君僕射刁協云諸侯奪宗聖庶奪嫡豈况天子乎¶
自皇祚以來五十餘年宗廟已序而又攻乎異端宜加¶
議罪按漢梅福云諸侯奪宗此謂父為士庶子封為諸¶
侯則庶子奪宗嫡主祭祀也在諸侯尚有奪義豈况天¶
子乎所言聖庶者謂如武王庶子有聖徳奪代伯邑考¶
<pb:KR3k0043_WYG_026-45a>¶
之宗嫡也(宣帝司馬懿章郡/京兆懿祖父也)¶
　　　宗廟告祭　　　　　　　　馬端臨¶
按古者宗廟之祭有正祭有吿祭皆人主親行其禮正¶
祭則時享禘祫是也吿祭則國有大事告於宗廟是也¶
自漢以來禮制隳廢郊廟之祭人主多不親行至唐中¶
葉以後始定制于三嵗一郊郊之時前二日朝享太清¶
宫太廟次日方有事于南郊宋因其制於第一日朝享¶
景靈宫第二日朝享太廟第三日于郊壇或明堂行禮¶
<pb:KR3k0043_WYG_026-45b>¶
國史所書親享太廟大率皆郊前之祭然此乃吿祭禮¶
所謂卜郊受命于祖廟作龜于禰宫所謂魯人將有事¶
於上帝必先有事于泮宫是也若正祭則未嘗親行雖¶
禘祫大禮亦命有司攝事累朝惟仁宗嘉祐四年十月¶
親行祫祭禮一次而已蓋法駕屬車其鹵簿鄭重祼薦¶
升降其禮節繁多故三嵗享帝之時僅能舉一親祠然¶
吿祭之時亦有大於祀天者如即位而吿廟則自舜禹¶
受終以至太甲之見祖成王之見廟皆是也雖西漢時¶
<pb:KR3k0043_WYG_026-46a>¶
人主每嗣位亦必有見髙廟之禮而自唐以來則人主¶
未嘗躬謁宗廟致祭以吿嗣位宋朝惟孝宗光宗以親¶
受内禪特行此禮而其他則皆以喪三年不祭之説為¶
拘不復舉行然自以日易月之制既定諒闇之禮廢久¶
矣何獨於嗣位吿祭一事以為不可行乎要之親享既¶
不能頻舉則合於禘祫大祀行之而嗣位吿祭則亦必¶
合親行如卜郊之祭則三嵗常行之事又只為將有事¶
於上帝而告白則本非宗廟之大祭有司攝事足矣¶
<pb:KR3k0043_WYG_026-46b>¶
　　　喪廢祭議　　　　　　　　通　典(後同/)¶
齊高帝建元四年武帝在諒闇尚書令王儉奏曰權典¶
既行喪禮斯奪事興漢代源由甚逺殷宗諒闇非有服¶
之稱周王即吉惟宴樂為議春秋之義嗣君踰年則會¶
聘左氏云凡君即位卿出竝聘踐修舊好謀事補闕禮¶
之大者自斯而談朝聘烝嘗之典卒哭而備行婚禘蒐¶
樂之事三載而後舉通塞興廢各有由然按禮稱武王¶
崩明年六月既葬周公冠成王而朝于祖以見諸侯又¶
<pb:KR3k0043_WYG_026-47a>¶
曾子問孔子曰天子崩國君薨則祝取羣廟之主而藏¶
諸祖廟禮也卒哭成事而後主各反其廟左氏𫝊凡君¶
卒哭祔祔而後特祀於主烝嘗禘於廟(先儒云特祀於/主者特以喪禮)¶
(奉新亡者主於寢不同於吉烝嘗禘於廟者卒哭/成事羣廟之主各反其廟則四時之祭皆即吉也)三年¶
喪畢吉禘於廟躋羣主以定新主也皆著在經誥晉宋¶
因循同規前典卒哭公除親奉烝嘗率禮無違因心允¶
協爰至宋明帝時禮官立議不宜親奉乃引三年之制¶
自天子達庶人曾不知本在至情既葬釋除事以權奪¶
<pb:KR3k0043_WYG_026-47b>¶
越紼之㫖事施未葬卒哭之後何紼可越晉武在喪每¶
欲伸寧戚之懷不全依諒闇之典至於四時烝嘗蓋以¶
哀疚未堪非便頓改舊式江左通儒守而弗革又宜即¶
心而言公卿大事則負扆親臨三元吿始則㑹朝萬國¶
豈曰能安國家故也宗廟烝嘗孝敬所先寧容吉事備¶
行斯典獨廢就令必宜廢祭則應三年永闕乃復同之¶
他故有司攝禮進退二三彌乖喪典謂宜依禮親奉從¶
之¶
<pb:KR3k0043_WYG_026-48a>¶
　　　二后竝祔禮(附唐書二/妣竝祔廟)¶
景徳元年有司詳定明徳太后李氏升祔之禮按唐睿¶
宗昭成肅明二后先天初以昭成配開元末以肅明祔¶
此時儒官名臣歩武相接宗廟重事必有據依推之閨¶
門亦可擬議晉驃騎將軍溫嶠有三夫人嶠薨詔問學¶
官陳舒舒謂秦漢之後廢一娶九女之制妻卒更娶無¶
繼室生既加禮亡不應貶朝㫖以李氏卒於嶠之㣲時¶
不霑贈典王何二氏追加章綬唐太子少傅鄭餘慶將¶
<pb:KR3k0043_WYG_026-48b>¶
立家廟祖有二夫人禮官韋肅議與舒同略稽禮文參¶
諸故事二夫人竝祔於理為宜恭惟懿徳皇后久從升¶
祔雖先後有殊在尊親則一請同列太宗室以先後次¶
之詔尚書省集議咸如禮官之請祔神主於太廟(韋公/肅元)¶
(和初為太常博士判太常卿事鄭餘慶廟有二祖妣疑/於祔祭請諸有司公肅議古諸侯一娶九女故廟無二)¶
(嫡自秦以來有再娶前娶後繼皆嫡也兩祔無嫌晉驃/騎大將軍温嶠繼室三疑竝為夫人以問太學博士陳)¶
(舒舒曰妻雖先殁榮辱竝從夫禮祔於祖姑祖姑有三/則各祔舅之所生是皆夫人也生以正禮没不可貶於)¶
(是遂用舒議且嫡繼於古有殊制於今無異等祔配之/典安得不同卿士之寢祭二妻廟享可異乎古繼以媵)¶
<pb:KR3k0043_WYG_026-49a>¶
(妾今以嫡妻不宜援一娶為比使子孫榮享不逮也或/曰春秋魯惠公元妃孟子卒繼室以聲子聲子孟子姪)¶
(娣也不入惠廟宋武公生仲子歸於魯生桓公而惠公/薨立宫而奉之夫不于惠公而别宮者何追父志也然)¶
(其比奈何曰晉南昌府君廟有荀薛兩氏景帝廟有夏/侯羊兩氏唐家睿宗室則昭成肅明三后故太師顔真)¶
(卿祖室有殷柳兩氏二夫人/竝祔故事則然諸儒不能異)¶
　　　太子皇子廟不宜守供祀享¶
唐開元三年右拾遺陳貞節以諸太子廟不合守供祀¶
享上疏伏見章懷太子等四廟逺則從祖近則堂昆竝¶
非有功于人立事於世而寢廟相屬獻祼連時事不師¶
<pb:KR3k0043_WYG_026-49b>¶
古以克永世臣實疑之今章懷太子等乃以陵廟分署¶
官寮八處修營四時祭享物湏官給人必公糧合樂登¶
歌咸同列帝謹按周禮始祖以下猶稱小廟未知此廟¶
厥名維何臣謂八署司存員寮且省四時祭祀供給咸¶
停臣又聞磐石維城既開封建之典别為祖子非無大¶
小之宗其四陵廟等應湏祭祀者並令承後子孫自修¶
其事崇此正典冀合禮制¶
　稗編卷二十六¶
