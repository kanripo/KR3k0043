# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.247253
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十七
<pb:KR3k0043_WYG_027-1a>¶
欽定四庫全書¶
　稗編卷二十七　　　　　明　唐順之　撰¶
　　禮五(喪服/)¶
　　　天子崩太子即位禮　　　　通　考(後同/)¶
後魏延昌四年正月宣武帝崩于式乾殿侍中中書監¶
太子少傅崔光等奏迎太子於東宫入自萬嵗門至明¶
陽殿哭踊久之欲待明乃行即位之禮太尉崔光曰天¶
位不可暫曠何待至明光等請太子止哭立于東序于¶
<pb:KR3k0043_WYG_027-1b>¶
忠元昭扶太子西靣哭十數聲止光奉冊進璽綬太子¶
跪受服皇帝衮冕之服御太極殿前光等降自西階夜¶
直羣臣立于庭中北靣稽首稱萬嵗按先儒言古者天¶
子崩太子即位其别有四始死則正嗣子之位顧命所¶
謂逆子釗于南門之外延入翼室是也既殯則正繼體¶
之位顧命所謂王麻冕黼裳入即位是也踰年正改元¶
之位春秋所書公即位是也三年正踐阼之位舜格于¶
文祖及伊尹以冕服奉太甲歸于亳是也漢以來遵短¶
<pb:KR3k0043_WYG_027-2a>¶
喪之制廢諒闇之説以日易月則踰年三年即位之禮¶
不復聞大槩於衰經之中行嗣服之吉禮矣然漢髙祖¶
以四月甲辰崩五月丙寅塟其日惠帝即位則在崩後¶
二十三日文帝以六月己亥崩乙巳塟景帝以丁未即¶
位則在崩後七日塟後三日蓋西都人主皆預為陵寢¶
故升遐之後不復循古者七月之制蓋有自崩至塟不¶
及旬日者是以嗣君即位多在既塟之後至東漢則塟¶
期漸遲於是始制令以大行柩前即位而歴代遵之蓋¶
<pb:KR3k0043_WYG_027-2b>¶
猶在既殯之後也今魏宣武方崩而太子不俟明即位¶
無乃太促乎且當時魏傳世既久時屬承平有何急廹¶
之虞而於親肉未寒之時不待旦而襲其位乎孝文賢¶
主力追古道以行親喪肅宗㓜冲輔臣無識不能導之¶
以率乃祖攸行而有此過舉魏徳吿終有由矣¶
　　　論短喪¶
按後之儒者皆以為短喪自孝文遺詔始以為深譏然¶
愚考之三年之喪自春秋戰國以來未有能行者矣子¶
<pb:KR3k0043_WYG_027-3a>¶
張問曰書云髙宗諒闇三年不言何謂也子曰何必高¶
宗古之人皆然蓋時君未有行三年喪者故子張疑而¶
問之而夫子答以古禮皆然蓋亦嘆今人之不能行也¶
滕文公問喪禮於孟子欲行三年之喪父兄百官皆不¶
欲曰吾宗國魯先君莫之行吾先君亦莫之行也魯最¶
為秉禮之國夫子稱其一變可以至道而尚不能行此¶
則他國可知漢初禮文大率皆承秦舊秦無禮義者也¶
其喪禮固無可考然杜預言秦燔書籍率意而行亢上¶
<pb:KR3k0043_WYG_027-3b>¶
抑下漢祖草創因而不革乃至率天下皆終重服旦夕¶
哀臨經罹寒暑禁塞嫁娶飲酒食肉制不稱情是以孝¶
文遺詔歛畢便塟塟畢制紅禫之文以是觀之則孝文¶
之意大槩欲革秦之苛法耳蓋古人所謂方喪三年所¶
謂為天王斬衰者亦以資於事父以事君其義當然然¶
檀弓言天子崩三日祝先服五日官長服七日國中男¶
女服三月天下服又言君之喪諸達官之長杖則亦未¶
嘗不因其官之崇卑情之淺深而有所隆殺秦務欲尊¶
<pb:KR3k0043_WYG_027-4a>¶
君卑臣而驅之以一切之酷法意其所以令其臣民者¶
哭臨之期衰麻之制必有刻急而不近人情者是以帝¶
矯其敝釋其重服而為大功小功纎釋其久臨而為三¶
十六日詔語忠厚懇惻與異時振貸勸課等詔皆仁人¶
之言豈可訾也帝之詔固不為嗣君而設而景帝之短¶
喪亦初不縁遺詔也何也蓋古者天子七月而塟諸侯¶
五月而塟雖通喪必以三年然亦以塟後為即吉之漸¶
宋桓公卒未葬而襄公㑹諸侯於葵丘故書曰宋子貶¶
<pb:KR3k0043_WYG_027-4b>¶
之也晉悼公卒既塟未終喪而平公㑹諸侯于溴梁則¶
書以晉侯矣晉獻公卒奚齊未塟而遇弑則稱君之子¶
卓既塟而遇弑則稱君明未塟則不可名其為君也自¶
春秋以來諸侯多不能守五月之制蓋欲急於從吉也¶
滕文公五月居廬未有命戒蓋孟子雖誨以三年之喪¶
而文公僅能五月未塟之前守諒陰之制耳然亦當時¶
所無也至秦始皇以七月崩于沙丘九月塟漢髙祖崩¶
凡二十三日而塟塟之一日而惠帝即位文帝崩凡七¶
<pb:KR3k0043_WYG_027-5a>¶
日而塟塟之三日而景帝即位蓋塟期愈促矣必塟而¶
即位者可知其以吉禮即位也必促塟期者可知其决¶
不能諒陰三年也景帝之所遵者惠帝之法惠帝之所¶
遵者春秋以來至亡秦之法耳豈孝文遺詔為之乎劉¶
公非言翟方進後母死塟後三十六日起視事以身備¶
漢相不敢踰國家之制以為明證然詳孝文之詔既不¶
為嗣君而設亦未嘗以所謂三十六日者為臣下居私¶
喪之限制也俗吏薄孝敬而躭榮禄是以並縁此詔之¶
<pb:KR3k0043_WYG_027-5b>¶
語遂立短喪之法以便其私至方進之時遂指為漢家¶
之法耳¶
按漢時居官者實未嘗行喪禮薛宣後母死弟脩去官¶
持服宣謂脩三年喪少能行者由是兄弟不和翟方進¶
母死既塟三十六日起視事自以為身備漢相不敢踰¶
國家之制(注即文帝遺/詔所言也)宣方進皆為相封侯猶不能捨¶
去禄位躬行三年之喪而乃欲立此法以律從學干禄¶
之士乎¶
<pb:KR3k0043_WYG_027-6a>¶
　　　天子禫變　　　　　　　　通　典(後同/)¶
大唐元陵儀注其日百寮早集西内入就位侍中進辦¶
並如大祥之儀皇帝服大祥服近侍扶就位哭十五舉¶
聲禮儀使奏請再拜皇帝再拜贊者承𫝊百寮在位者¶
皆再拜禮儀使奏請就次變服皇帝就次除大祥服服¶
素服(細火麻衫腰帶細麻/鞋黒絁幞頭巾子等)百僚趨入就位立定近侍扶¶
皇帝入哭踊内外百寮皆哭踊禮官省饌光禄卿引饌¶
升陳設酌奠亦如大祥之儀太祝讀祝文祭訖禮儀使¶
<pb:KR3k0043_WYG_027-6b>¶
奏請再拜皇帝哭再拜贊者承𫝊内外百寮皆哭再拜¶
訖禮儀使奏禮畢遂與禮官趨出近侍扶皇帝還次通¶
事舍人引百寮序出至太極門外進名奉慰訖各服慘¶
公服便詣延英門起居明日平明皇帝改服慘吉服(淡/淺)¶
(黄衫細黒絁幞頭巾子麻鞋吉腰帶伏准貞觀永徽開/元故事服此服至山陵事畢則純吉服其中間朔望視)¶
(朝及大禮並純吉服百寮亦/純吉服自後朝謁如常儀)其百官慘公服至山陵事¶
畢乃服常公服今上初欲禫服終制下詔曰朕聞禮貴¶
縁情因心展孝髙宗得説其代予言今朝有股肱濟為¶
<pb:KR3k0043_WYG_027-7a>¶
舟檝出納惟允足以保邦况荼蓼在懷日時猶淺欲遂¶
權奪抑就公除攀號痛心實所未忍朕將從禫服以終¶
喪紀百弼卿士宜悉哀懷禮儀使禮部尚書顔真卿奏¶
曰哀號在疚開闢所無誠懇尚違庶寮増懼伏見百辟¶
並已釋除事既合權禮無獨異不可以吉凶兼制臣子¶
殊儀伏乞奉顧命之文節因心之孝順時即吉屈已臨¶
朝則萬姓心安四方事集臣典司儀注不敢輕移犯冒¶
宸嚴無任懇廹又下詔欲以素服練巾聽政詔曰昔高¶
<pb:KR3k0043_WYG_027-7b>¶
宗諒陰三年舜為堯禹為舜亦服喪三年故禮曰三年¶
之喪自天子達是知罔極之恩昊天難報朕䖍奉遺詔¶
又廹於羣議將欲從吉未忍割哀其百寮宜以今月十¶
七日釋服朕以素服練巾銜哀聽政凡百在位知朕意¶
焉禮儀使又奏曰孝徳動天事踰前古徳音俯降感咽¶
載深臣伏守遺詔禮從易月祥禫變除儀注皆備若陛¶
下未忍即吉更服練巾則遺詔不得奉行羣寮無以覲¶
見伏乞俯順人望仰遵先㫖實大孝不虧萬方幸甚臣¶
<pb:KR3k0043_WYG_027-8a>¶
職在典禮愚守如前無任懇廹之至¶
　　　忌日不樂¶
初睿宗祥月大當奏朔朢弛朝尚食進蔬且止樂餘日¶
御便殿具供奉狀中書門下官得侍它非奏事毋謁前¶
忌與晦三日後三日皆不聽事忌晦之明日百官叩側¶
門通慰後遂為常及至博士韋公肅上言禮忌日不樂¶
而無忌月唯晉穆帝將納后疑康帝忌月下其議有司¶
於是荀納王洽等引忌時忌嵗譏破其言今有司承前¶
<pb:KR3k0043_WYG_027-8b>¶
所禁在二十五月限有㢮朝徹樂事喪除則禮革王者¶
不以私懷踰禮節故禫禮徙月樂漸去其情也不容追¶
逺而立禮反重今兹太常雖郊廟樂且停習是謂反重¶
以慢神也有司悉禁中外作樂是謂無故而徹也願依¶
經誼裁正其違有詔中書門下召禮官學官議咸曰宜¶
如公肅所請制可¶
　　　皇后初崩之稱¶
魏明帝時毛皇后崩未塟詔宜稱大行尚書孫毓奏武¶
<pb:KR3k0043_WYG_027-9a>¶
宣皇后崩未塟時稱太后文徳皇后崩侍中蘇林議皇¶
后皆有諡未塟宜稱大行臣以為古禮無稱大行之文¶
按漢天子稱行在所言不常居崩曰大行者不返之稱¶
也未塟未有諡不言大行所嫌與嗣天子同號至於后¶
崩未塟禮未立后宜無所嫌故漢氏諸后不稱大行謂¶
未塟宜直稱皇后詔曰稱大行者所以别存亡之號故¶
事已然今當如林議稱大行¶
　　　天子為庶祖母持重服議¶
<pb:KR3k0043_WYG_027-9b>¶
漢文帝所生薄太后以景帝前二年崩天子朝臣並居¶
重服　東晉安帝崇安四年太皇太后李氏崩祠部郎¶
中徐廣議左氏春秋母以子貴成風稱夫人文公服三¶
年之喪凡子於父之所生體尊義重且禮祖不厭孫固¶
宜遂服若嫌禮文不存則宜從重同為祖母服齊縗三¶
年百官一周廣又尋按漢文所生薄太后亡朝臣亦居¶
重服太常殷茂曰太皇太后名稱雖尊而據非正體主¶
上纂承宗祖不宜持重謂齊服為安徐野人云若以魯¶
<pb:KR3k0043_WYG_027-10a>¶
侯所行失禮者左傳不見譏責而漢代持服與正嫡無¶
異殷太常所上服事於禮中尋求俱無明文然僕之所¶
言専據春秋也車𦙍答云漢代皆服重且大體已定此¶
當無復飜革耶於是安帝服齊縗三年百寮並服周於¶
西堂設菰蘆神武門施凶門栢歴　宋庾蔚之謂公羊¶
明母以子貴者明妾貴賤若無嫡子則妾之子為先立¶
又子既得立則母隨貴豈謂可得與嫡同耶成風稱夫¶
人非禮之正穀梁已自為通小記云大夫降其庶子其¶
<pb:KR3k0043_WYG_027-10b>¶
孫不降其父此謂凡庶子故鄭𤣥云祖不厭孫耳非謂¶
承祖之重而可得申其私服也庶子為後不得服其母¶
以廢祭故也則己卒己子亦不得服庶祖母可知矣小¶
記言妾子不代祭穀梁傳曰於子祭於孫止此所明凡¶
妾非謂有加崇之禮者也今古異禮三代殊制漢魏以¶
來既加庶以尊號徽旗章服為天下小君與嫡不異故¶
可得服重而廟祭傳祀六代耳非古有其議也¶
　　　帝嫂服¶
<pb:KR3k0043_WYG_027-11a>¶
晉后孝武寧康中崇徳太后褚氏崩后於帝為從嫂或¶
疑其服博士徐藻議以為資父事君而敬同又禮其夫¶
屬父道者妻皆母道則夫屬君道妻亦后道矣服后宜¶
以資母之義魯譏逆祀以明尊尊今上躬奉康穆哀后¶
及靖后之禮致敬同於所天豈可敬之以君道而服廢¶
於本親謂宜服齊縗於是帝制周服¶
　　　天子立庶子為太子不宜加薨服議¶
晉惠帝愍懷太子以庶子立為太子及薨議疑上當服¶
<pb:KR3k0043_WYG_027-11b>¶
三年司𨽻王堪議聖上統緒無所他擇踐阼之初拜于¶
南郊吿于天地謁于祖廟明王儲也正體承重豈復是¶
過司𨽻從事王接議愍懷太子雖已建立所謂傳重而¶
非正體者也依喪服又鄭氏説制服不得與嫡同應從¶
庶例天子諸侯不為庶子服聖上於愍懷無服之喪難¶
者曰君父立之與后所生同矣焉有既為太子而復非¶
嫡乎答曰嫡庶定名非建立所易喪服庶子為其母緦¶
不言嫡子為其妾母而曰庶子為其母許其為後庶名¶
<pb:KR3k0043_WYG_027-12a>¶
猶存矣　宋庾蔚之謂王堪以為拜為太子則全同嫡¶
正王接據庶子為後為其母緦庶名不去故雖為太子¶
猶應與衆子同天子不為服可謂兩失其衷嘗試言之¶
按喪服𫝊通經長子三年言以正體乎上又將所𫝊重¶
明二義兼足乃得加至三年今拜為太子雖將所傳重¶
而非正體安得便同嫡正為之斬縗乎既拜為太子則¶
是將所𫝊重寧得猶與衆庶子同其無服乎天子諸侯¶
絶旁周今拜庶子為太子不容得以尊降之既非正嫡¶
<pb:KR3k0043_WYG_027-12b>¶
但無加崇耳自宜伸其本服一周庶子為後不得全與¶
嫡同庶名何由得去己服祖曽與嫡不異是與嫡同者¶
也祖曽為己服無加崇是與嫡異者也天子諸侯大夫¶
不以尊降又與衆子不同矣¶
　　　天子為大臣及諸親舉哀議¶
晉武帝咸寧二年詔諸王公大臣薨應三朝發哀者踰¶
月舉樂其一朝發哀者三日不舉樂按摰虞决疑注云¶
國家為同姓王公妃主發哀於東堂為異姓公侯都督¶
<pb:KR3k0043_WYG_027-13a>¶
發哀於朝堂東晉元帝姨廣昌君喪未塟中丞熊逺表¶
云按禮君於卿大夫比塟不食肉比卒哭不舉樂惻隱¶
之心未忍行吉事故也被尚書符冬至二日小㑹臣以¶
為廣昌君喪未殯聖恩垂悼禮大夫死廢一時之祭祭¶
猶可廢而况餘事冬至唯可奉賀而已未便小㑹詔以¶
逺表示賀循循云按古者君臣義重雖以至尊之義降¶
而無服三月之内猶錫縗以居不接吉事故春秋晉大¶
夫智悼子未塟平公作樂杜蕢譏之咸寧詔書宜為定¶
<pb:KR3k0043_WYG_027-13b>¶
制¶
　　　太子為母后不終三年服議¶
晉武帝泰始十年武元楊皇后崩尚書杜元凱以為古¶
者天子諸侯三年之喪始同齊斬既塟除喪服諒闇以¶
居心喪終制不與士庶同禮禮官博士張靖等議以為¶
孝文權制三十六日之服以日易月道有汚崇禮不得¶
全皇太子亦宜割情除服博士陳逵等議以為三年之¶
喪人子所以自盡故聖人制禮自上達下是以今制將¶
<pb:KR3k0043_WYG_027-14a>¶
吏諸遭父母喪皆假寧二十五月敦崇孝道所以風化¶
天下皇太子至孝著于内而縗服除於外非禮所謂稱¶
情者也宜其不除尚書魏舒等奏以為靖逵等各見所¶
學之一端未曉帝者居喪古今之通體也皇太子從曰¶
撫軍守曰監國不無事也喪服妻為夫妾為君皆三年¶
揆孝景即吉於未央薄后竇后必不得齊斬於别宫此¶
可知也况於皇太子配貳至尊與國為體宜逺遵古禮¶
近同時制屈除以寛諸下今將吏雖蒙二十五月之寧¶
<pb:KR3k0043_WYG_027-14b>¶
至於大臣亦奪其制昔翟方進自以身為漢相居喪三¶
十六日不敢踰國典而况於皇太子耶謂皇太子宜如¶
前奏除服諒闇終制於是太子遂以厭降之議從國制¶
除縗麻諒闇終制¶
　　　太子為所生母服議¶
晉廢帝海西公太和中太子所生陳淑媛薨尚書疑所¶
服徐邈以為宜依公子為母練冠麻衣既塟除之殷仲¶
堪以為當依庶子為後服所生母緦皇子服乃練冠耳¶
<pb:KR3k0043_WYG_027-15a>¶
按緦麻章中有庶子為後為其母𫝊曰與尊者為體今¶
皇太子繼體宸極正位儲宫猶可同稱庶乎當與尊者¶
為體徐邈又曰嫡子服所生禮無其文者蓋不異于庶¶
子故總以公子為言推義可知既曰君之所不服則正¶
庶均於降奪雖登位儲宫而上厭所天義不異也至於¶
既孤則餘尊之厭輕矣故諸庶子服其母大功而為後¶
者服其母緦此存亡異禮何可一其制耶殷又曰伯父¶
與尊者為體諸無子者立宗人為子便當降其本親尋¶
<pb:KR3k0043_WYG_027-15b>¶
為後之言何闗於存亡也徐又按喪服𫝊三月不舉祭¶
因而服緦明己主烝嘗非復嫡子之時也姜輯議渤海¶
王服范太妃事喪服云君為女子子嫁於國君者𫝊曰¶
尊同則得服其親服然則君之庶子有封為君者其父¶
亦不降之明矣士之妾子不降母者以其與父貴賤不¶
足殊也然則尊與父同不見厭者亦宜伸其情盡禮於¶
其母渤海王既不承安平之祀而母已受王命之寵成¶
太妃之號愚謂太妃之尊但當自降於渤海不得配食¶
<pb:KR3k0043_WYG_027-16a>¶
於安平之廟耳至於渤海三王自宜盡為母之制不復¶
厭於安平以從公子降等之禮按薛公謀議皇子已封¶
為王列土守藩不得戚於天子者父卒為母三年¶
　　　太子為母后服以日易月議¶
唐貞元三年昭徳皇后崩(順宗母/徳宗嬪)中外服除皇太子諸¶
王將服三年詔太常議太子服太常博士河内暢當與¶
博士栁冕李吉甫曰子為母齊衰三年蓋通喪也太子¶
為皇后服古無文晉元皇后崩亦疑太子服杜預議古¶
<pb:KR3k0043_WYG_027-16b>¶
天子三年喪既塟除服魏亦以既塟為節皇太子與國¶
為體若不變除則東宫臣僕亦以衰麻出入殿省太子¶
遂以卒哭除服貞觀十年六月文徳皇后崩十一月而¶
塟太子喪服之節國史不書至明年正月以晉王為并¶
州都督既命官當已除矣今皇太子宜如魏晉制既塟¶
而虞虞而卒哭卒哭而除心喪三年宰相劉兹召問當¶
等子食於有喪者之側未嘗飽也今太子以衰服侍膳¶
至塟可乎令羣臣齊衰三十日公除宜約以為服限乃¶
<pb:KR3k0043_WYG_027-17a>¶
請如宋齊皇后為其父母服三十日除入謁則服墨慘¶
還宫衰麻右補闕穆質上疏曰三年之喪自天子逮于¶
庶人漢文帝以宗廟社稷之重自貶乃以日易月後世¶
所不能革太子人臣也不得如人君之制母喪宜無厭¶
降惟晉既塟公除議者詭辭以丼時王不足師法今有¶
司之議虧化敗俗常情所鬰夫政以徳為本徳以孝為¶
大後世記禮之失自今而始顧不重哉父在為母期古¶
禮也國朝服之三年臣謂三年則太重唯行古為得禮¶
<pb:KR3k0043_WYG_027-17b>¶
徳宗遣内侍馬欽敘謂質曰太子有撫軍監國問安侍¶
膳之事有司以三十日除既塟釋服以墨衰終是何疑¶
邪質又奏疏曰太子於陛下子道也臣道也君臣以義¶
則撫軍監國有權奪父子問安侍膳固無服衰之嫌古¶
未有服衰而廢者舒王以下服三年將不得問安侍膳¶
邪太子舒王皆臣子也不宜甚異且皇后天下之母其¶
父母士庶人也以天下之母為士庶降服可也太子臣¶
子也以臣子為母降可乎公除非古也入公門變服今¶
<pb:KR3k0043_WYG_027-18a>¶
期喪以下慘制是也太子晨昏侍膳非公除比墨衰奪¶
情事縁金革今不監國撫軍何抑奪邪子之於父母禮¶
異而情均太子奉君父之日逺報母之日少忍使失令¶
名哉乃詔宰臣與有司更議當等曰禮有公門脱齊衰¶
開元禮皇后父母服十三月從朝㫖則十三日而除皇¶
太子外祖父母服五月從朝㫖則五日而除恐喪服入¶
侍傷至尊之意非特以金革奪也太子公除以墨慘奉¶
朝歸宫衰麻酌變為制可也宰相乃令太常卿鄭叔則¶
<pb:KR3k0043_WYG_027-18b>¶
草奏既塟卒哭十一月小祥十三月大祥十五月禫内¶
謁即墨服復詔問質質以為雖不能循古禮猶愈於魏¶
晉之文逺甚宰相乃言太子居皇后喪至朝則抑哀承¶
慈實臣子至行唯心與服内外宜稱今質請降詔於外¶
無害墨衰於内臣謂言行於外而服異於内事非至誠¶
乖於徳教請下明詔如叔則議天子從之及董晉代叔¶
則為太常卿帝曰皇太子服期繇諫官初非朕意暢當¶
等請循魏晉故事至論也¶
<pb:KR3k0043_WYG_027-19a>¶
　　　廵狩(雜禮/)　　　　　　　　馬端臨¶
按舜典王制明言二月東廵五月南廵八月西廵十一¶
月北廵而崔靈恩乃以為一年廵一嶽虞五載則二十¶
年而遍周十二載則四十八年而遍何所據耶文中子¶
言舜一嵗而廵五嶽國不費而民不勞何也兵衞少而¶
徵求寡也古帝王之廵狩所以省方觀民初非游適然¶
舜之時五載僅能一行至周成王則又不能如舜至於¶
十二年乃一行之又必只以四嶽為底止之地蓋雖一¶
<pb:KR3k0043_WYG_027-19b>¶
本於憂民之心而尚恐有煩民之事故出必有期而行¶
必有方如此至穆王始欲肆其心周行天下必使有車¶
轍馬跡而幾以喪邦秦始皇隋焬帝假望秩省方之説¶
以濟其流連荒亡之舉千乘萬騎無嵗不出遐方下國¶
無地不到至於民怨盜起覆祚殞身曽不旋踵雖秦隋¶
所以召亡者固非一端然倘非游蕩無度則河決魚爛¶
之勢亦未應如是其促也¶
　　　太子拜敬保傅　　　　　　通　典(後同/)¶
<pb:KR3k0043_WYG_027-20a>¶
唐貞觀十一年太宗語魏王泰曰禮部尚書兼魏王師¶
王珪汝之事師如事我也泰每先拜珪珪亦以師道自¶
居物議善之十七年詔令撰三師儀注太子出殿門迎¶
先拜三師答拜每門讓三師坐太子乃坐與三師書前¶
名惶恐後名惶恐再拜¶
　　　皇后敬父母¶
後漢獻帝皇后父屯騎校尉不其亭侯伏完朝賀公庭¶
完拜如衆臣及皇后在離宫后拜如子禮三公八座議¶
<pb:KR3k0043_WYG_027-20b>¶
或以為皇后天下之母也完雖后父不可令后獨拜或¶
以為當交拜令后存人子之道完不廢人臣之義又子¶
尊不加於父母雖曰天皇后猶曰吾季姜欲令完猶行¶
父法后専奉子禮公私之朝后當獨拜或以為皇后至¶
尊父亦至親交拜則父子無别拜完則傷子道拜后則¶
損至尊欲令公朝者完拜如衆臣於公宫后拜如子不¶
知四者何是正禮鄭𤣥議曰四者不同抑有由焉天子¶
所不臣者三其一后之父母也天子尚不臣况於后乎¶
<pb:KR3k0043_WYG_027-21a>¶
春秋魯隱公二年紀裂繻來逆女冬伯姬歸于紀桓八¶
年祭公來遂逆王后于紀九年紀季姜歸于京師或言¶
逆女或言逆王后蓋義有所見也女雖嫁為鄰國夫人¶
其尊無以加於父母嫁於天子者此雖己女成言曰王¶
后明當時之尊得加父母也紀季姜歸于京師更稱其¶
字者得行禮而戒之其尊安可加父母耳今不其亭侯¶
在京師禮事出入宜從臣禮若后息離宫及歸寧父母¶
從子禮丞相徵事邴原駁曰孝經云父子之道天性也¶
<pb:KR3k0043_WYG_027-21b>¶
明王之章先陳事父之孝女子出降其父母婦人外成¶
不能二統耳春秋左氏𫝊曰紀裂繻來逆女列國尊同¶
逆者謙不敢自成故以在父母之辭言之禮敵必三讓¶
之義也祭公逆王后于紀者至尊以無外辭無所屈成¶
言曰王后紀季姜歸于京師尊已成稱季姜從紀子尊¶
不加于父母之明文也如皇后於公庭官僚之中令父¶
獨拜違古之道斯義何施漢高五日一朝太上皇家令¶
譏子道不盡欲㣲感之令太上皇擁篲却行稱臣雖去¶
<pb:KR3k0043_WYG_027-22a>¶
聖久逺禮文闕然父子之義五品之常不易之道寧為¶
公私易節公庭則為臣在家則為父是違禮而無常也¶
言子事父無貴賤又云子不爵父晉武帝太康元年楊¶
皇后親蠶儀注曰皇后乘輦羣臣皆拜安昌侯平立安¶
昌君楊皇后父也至壇下輦后乃拜安昌君及升壇后¶
乃為安昌君設榻於其位至還后復拜東晉穆帝永和¶
九年褚太后見父博士胡訥議從漢邴原議又按武帝¶
楊后公庭之内皇后拜安昌君也則公羊𫝊子尊不加¶
<pb:KR3k0043_WYG_027-22b>¶
於父母焉博士徐禪依鄭𤣥議曰臣聞成均之法導以¶
忠孝歴代同之故鄭意王庭正君臣之禮私覿全父子¶
之親是大順之道也按先朝羊𤣥之羊后之父也公朝¶
之敬躬秉臣節后之歸寧亦執子禮雖無記注今朝士¶
備識而先蠶儀乃太康中事至惠帝之代𤣥之便自不¶
可同漢代四説之異歴代垂疑此論不成由來尚矣中¶
書監何充曰如禪所正可勑御史左將軍入在公庭則¶
修臣敬皇太后歸寧之日則全子禮申攝内外奉行太¶
<pb:KR3k0043_WYG_027-23a>¶
后詔典禮未詳情所不安司徒蔡謨議父子者天倫之¶
極尊也君臣者人爵之至敬也先王之制不以人爵之¶
貴加於天倫之尊經曰雖天子必有尊也言有父也是¶
以虞舜漢祖雖身為帝父為匹夫敬事之禮不異畎畝¶
之中此先聖之遺範也鄭𤣥注禮言子事父無貴賤又¶
云子不爵父嫌卑之也加其爵位猶所不敢况乃南靣¶
而受拜乎今皇太后雖臨朝王者之父本無拜禮何充¶
又奏依鄭𤣥議君臣父子之道存焉燕王稱臣於魏竇¶
<pb:KR3k0043_WYG_027-23b>¶
武録尚書於漢已行之舊典也燕王魏廢帝父竇武漢¶
竇后父太后詔具所啓舊典誠無以相易然此實所悚¶
懼不寧者也¶
　　　公主出降¶
貞觀中侍中王珪子敬直尚太宗女南平公主禮有婦¶
見舅姑之儀自王姬下降此事多略珪曰此禮之廢由¶
來久矣今上欽明動循法制吾受公主謁見豈為身榮¶
哉所以成國家之美耳於是夫妻西向坐公主親執行¶
<pb:KR3k0043_WYG_027-24a>¶
盥饋之道禮成而退物議善之是後公主有舅姑者皆¶
備婦禮自珪始也明慶二年詔曰如聞公主出適王妃¶
作嬪舅姑父母皆降禮答拜此乃子道云替婦徳不循¶
何以式序家邦儀刑列辟自今以後可明加禁斷使一¶
依禮法若更有以貴加於所尊者令所司隨事紏聞三¶
年又詔曰古稱釐降唯屬王姬比聞縣主適人皆云出¶
降娶王女者亦云尚主濫假名器深乖禮經其縣主出¶
嫁宜稱適取王女者稱娶仍永以為式¶
<pb:KR3k0043_WYG_027-24b>¶
　¶
　¶
　¶
　¶
　¶
　¶
　¶
　稗編巻二十七¶
