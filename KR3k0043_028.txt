# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.265268
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷二十八
<pb:KR3k0043_WYG_028-1a>¶
欽定四庫全書¶
　稗編卷二十八　　　　　明　唐順之　撰¶
　　禮六(諸侯/廟服)¶
　　　孔子廟堂議　　　　　　　宋　濓¶
世之言禮者皆取法於孔子然則為廟以祀之其可不¶
稽於古之禮乎不以古之禮祀孔子是䙝祀也䙝祀不¶
敬不敬則無福奈何今之人與古異也古者將祭主人¶
朝服即位於阼階東西靣祝吿利成主人立於阼階上¶
<pb:KR3k0043_WYG_028-1b>¶
西靣尸出入主人降立于阼階東西靣此皆主人之正¶
位也卒脀祝盥于洗升自西階主人盥升自阼階祝先¶
入南靣主人從户内西靣祝酌奠主人西靣再拜稽首¶
皆為几筵之在西也尸升筵主人西靣立於户内拜妥¶
尸尸酳主人主人西靣奠爵拜皆為尸之在西也漢晉¶
春秋所載章帝元和二年幸魯祀孔子帝升廟西靣再¶
拜開元禮亦謂先聖東向先師南向三獻官皆西向是¶
猶未失古之意也今襲開元二十七年之制遷神於南¶
<pb:KR3k0043_WYG_028-2a>¶
靣而行禮者北靣則非神道尚右之義矣古者造木主¶
以棲神天子諸侯之廟皆有主卿大夫士雖無之大夫¶
束帛以依神士結茅為菆無有象設之事開元禮亦謂¶
設先聖神座於堂上西楹間設先師神座於先聖神坐¶
東北席皆以莞則尚掃地而祭也今因開元八年之制¶
摶土而肖像焉則失神而明之之義矣古者灌用鬯臭¶
鬰合鬯臭陰達於淵泉既灌然後迎牲致陰氣也蕭合¶
黍稷臭陽達於牆屋故既奠然後焫蕭合羶薌蓋求神¶
<pb:KR3k0043_WYG_028-2b>¶
於陰陽也今用薰薌代之庸非簡乎古者朝覲㑹同與¶
凡郊廟祭饗之事皆設庭燎司烜共之火師監之其數¶
則天子百公五十餘三十以為不若是則不嚴且敬也¶
今以秉炬當之庸非瀆乎古之有道有徳者使教焉死¶
則以為學祖祭于瞽宗此之謂先師若漢禮有髙堂生¶
樂有制氏詩有毛公書有伏生之類也又凡始立學者¶
必釋奠于先聖先師釋奠必有合有國故則否謂國無¶
先聖先師則所釋奠者當與隣國合若唐虞有夔伯夷¶
<pb:KR3k0043_WYG_028-3a>¶
周有周公魯有孔子則各自奠之不合也當是時學者¶
各自祭其先師非其師弗學也非其學弗祭也學校既¶
廢天下莫知所師孔子集羣聖之大成顔回曾參孔伋¶
孟軻實𫝊孔子之道尊之以為先聖先師而通祀於天¶
下固宜其餘當各及其邦之先賢雖七十二子之祀亦¶
當罷去而于國學設之庶幾弗悖禮意(開元禮國學祀/先聖孔子以顔)¶
(子等七十二賢配諸/州但以先師顔子配)今也雜寘而妄列甚至荀况之言¶
性惡揚雄之事王莽王弼之宗莊老賈逵之忽細行杜¶
<pb:KR3k0043_WYG_028-3b>¶
預之建短喪馬融之黨附埶家亦厠其中吾不知其為¶
何説也古者立學専以明人倫子雖齊聖不先父食久¶
矣故禹不先鯀湯不先契文武不先不窋宋祖帝乙鄭¶
祖厲王猶上祖也今一切寘而不講顔回曾參孔伋子¶
也配享堂上顔路曾㸃孔鯉父也列祀廡間張載則二¶
程之表叔也乃坐之下(淳祐初張居程上後因國子/監集議再定張遂居程下)顛¶
倒彝倫莫此為甚吾又不知其為何説也古者士之見¶
師以菜為贄故始入學者必釋菜以禮其先師其學官¶
<pb:KR3k0043_WYG_028-4a>¶
四時之祭乃皆釋奠(今専用春/秋亦非)釋奠有樂無尸而釋菜¶
無樂是二者之重輕繫乎樂之有無也今則襲用魏漢¶
津所製大成之樂乃先儒所謂亂世之音者也其可乎¶
哉古者釋奠釋菜名義雖存其儀注皆不可知唐開元¶
禮彷彿儀禮饋食篇節文為詳所謂三獻各於獻後飲¶
福即尸酢主人主婦及賔之義也今憚其煩唯初獻者¶
得行之其可乎哉嗚呼學校者禮之所自出也今乃舛¶
謬若是則其他可知矣禮固非士庶人之所敢議有人¶
<pb:KR3k0043_WYG_028-4b>¶
心者孰能黙黙以自安乎雖然此姑言其畧耳若夫廟¶
制之非宜冕服之無章器用則雜乎雅俗升降則昧乎¶
左右如此類甚多雖更僕不可盡也或者則曰子之信¶
辨矣建安熊氏欲以伏羲為道統之宗神農黄帝堯舜¶
禹湯文武各以次而列焉臯陶伊尹太公望周公暨稷¶
契夷益傅説箕子皆可與享於先王天子公卿所宜師¶
式也當以此秩祀天子之學若孔子實兼祖述憲章之¶
任其為通祀則自天子下達矣茍如其言則道統益尊¶
<pb:KR3k0043_WYG_028-5a>¶
三皇不汨於毉師太公不辱於武夫也不識可乎昔周¶
有天下立四代之學其所謂先聖者虞庠則以舜夏學¶
則以禹殷學則以湯東膠則以文王復各取當時左右¶
四聖成其徳業者為之先師以配享焉此固天子立學¶
之法也奚為而不可也¶
　　　諸侯廟制　　　　　　　　孔穎達¶
正義曰凡始封之君謂王之子弟封為諸侯為後世之¶
太祖當此君之身不得立出王之廟則全無廟也故諸¶
<pb:KR3k0043_WYG_028-5b>¶
侯不敢祖天子若有大功徳王特命立之則可若魯有¶
文王之廟鄭祖厲王是也魯非但得立文王之廟又立¶
姜嫄之廟及魯公武公之廟并周公及親廟除文王廟¶
外猶八廟也此皆有功徳特賜非禮之正此始封君之¶
子得立一廟始封六世之孫始五廟備也若異姓始封¶
如太公之屬初封則得立五廟從諸侯禮也云王者之¶
後不為始封之君廟者以其始封之君非有功徳惟因¶
先代之後以封之不得為後世之太祖得立此君所出¶
<pb:KR3k0043_WYG_028-6a>¶
王者之廟必知然者以經𫝊為文云㣲子為宋之始祖¶
故也而左傳云宋祖帝乙是也若二王之後郊天之時¶
則得以逺代之祖配天而祭故禮運云杞之郊也禹也¶
宋之郊也契也　魯煬公者伯禽之子也至昭公定公¶
久已為鬼而季氏禱之而立其宫則鬼之主在祧明矣¶
惟天子諸侯有主禘祫大夫有祖考者亦鬼其百世不¶
禘祫無主爾其無祖考者庶士以下鬼其考王考官師¶
鬼其皇考大夫適士鬼其顯考而已大夫祖考謂别子¶
<pb:KR3k0043_WYG_028-6b>¶
也凡鬼者薦而不祭王制曰大夫士有田則祭無田則¶
薦適士上士也官師中士下士庶士府史之屬此適士¶
云顯考無廟非也當為皇考字之誤正義曰唯天子諸¶
侯有主禘祫者按王制天子諸侯有禘祫故知有主云¶
大夫有祖考者亦鬼其百世者按王制云大夫三廟一¶
昭一穆與太祖而三太祖即是大夫之祖考既有祖考¶
明應遷之祖以制幣招其神而藏焉故云亦鬼其百世¶
大夫若無祖考祇得立曾祖與祖及父三廟而已則不¶
<pb:KR3k0043_WYG_028-7a>¶
得鬼百世也云不禘祫無主爾者唯有百世之鬼不得¶
禘祫無主爾按左𫝊衞大夫孔悝有主者鄭駮異義從¶
公羊説大夫無主許君謹按卿大夫士無昭穆不得有¶
主鄭云孔悝祏主者祭其所出之君為之主耳庶士以¶
下鬼其考王考者此即無祖考之一色庶士及庶人無¶
廟故鬼其祖父與于寢中薦之云官師鬼其皇考者此¶
又是無祖考之一色官師一廟祖禰共之曾祖無廟故¶
曰鬼其皇考於祖廟而薦皇考也云適士鬼其顯考者¶
<pb:KR3k0043_WYG_028-7b>¶
此又是無祖考之一色適士得立祖禰二廟又立曾祖¶
一壇唯髙祖為鬼故云鬼其顯考而已就曾祖之壇而¶
薦顯考凡鬼者薦而不祭者若其薦祭俱為則鬼與見¶
廟其事何異若都不薦祀何湏存鬼薦輕於祭鬼疏于¶
廟故知薦而不祭云¶
　　　兄弟俱封各得立禰廟議　　通　典(後同/)¶
晉中山王睦上言乞依六蓼之祀臯陶杞鄫之祀相立¶
廟按睦譙王之弟兄弟俱封今求各立禰廟下太常議¶
<pb:KR3k0043_WYG_028-8a>¶
博士祭酒劉喜等議王制諸侯五廟是則立始祖謂嫡¶
綂承重一人得立祖禰之廟羣弟雖並為諸侯始封之¶
君未得立廟也唯今正統當立祖廟中山不得並也後¶
代中乃得為睦立廟為後代子孫之始耳司徒荀顗議¶
以為宜各得立廟時詔從顗議又詔曰禮諸侯二昭二¶
穆與太祖之廟而五太祖即始封君也其廟不毁前詔¶
以譙王中山王父非諸侯尊同禮不相厭故欲令各得¶
祭以申私恩也然考之典制事不經通若安平王諸子¶
<pb:KR3k0043_WYG_028-8b>¶
並封皆得立廟祭禰親盡數終其廟當毁無故下食支¶
庶之國猥更隨昭穆而廢非尊祖敬宗之義也其如前¶
奏施行虞喜曰譙與中山俱始封之君父非諸侯尊同¶
體敵無所為厭並立禰廟恩情兩伸荀議是也詔書所¶
喻恐非禮意令上祭四代自以諸侯位尊得申其恩祭¶
及四代不論毁且不毁為始封之君則譙王雖承父綂¶
禰廟亦在應毁之例不得長立也又安平獻王自為始¶
封諸子雖别封而同為諸侯諸侯尊同故不復各立此¶
<pb:KR3k0043_WYG_028-9a>¶
則公子為諸侯不得立禰廟也而譙王父非諸侯使與¶
諸侯同列不得並祭或難曰禮庶子不祭禰明其宗也¶
若俱得祭父則並綂二嫡非明其宗也答曰若宗子與¶
庶子位俱為士禰已有廟無為重設與公子為諸侯不¶
立禰廟同也若尊卑不同則已恩得施並祭無嫌也禮¶
大夫三廟太祖百世不遷者也使大夫之後有庶子為¶
諸侯者當上祭四代四代之前不得復祭若當奪尊則¶
大夫太祖為廢其祀以此推之明得兼祭一者恩得伸¶
<pb:KR3k0043_WYG_028-9b>¶
隨代而毁一者繼太祖百代不替也徐禪非荀是虞曰¶
愚等謂尊祖敬宗禮之所同若列國秩同則祭歸嫡子¶
所以明宗也嫡輕庶重禮有兼享所以致孝也今譙王¶
為長既享用重禄中山之祀無以加焉二國兩祭禮無¶
所取詔書禁之是也詔稱安平獻王諸子並封不可各¶
令立廟是荀暢之義美矣然虞謂中山父非諸侯而祭¶
更闕疑如禮意也虞徵士答衛將軍虞喜以嫡為大夫¶
庶為諸侯諸侯禮重應各立廟禪謂為允矣喜曰尊同¶
<pb:KR3k0043_WYG_028-10a>¶
體敵恩情兩伸諸兄弟俱始為諸侯命數無降今士庶¶
始封之君尚得上祭四代不拘於嫡以貴異之况已尊¶
同五等更嫌不得其均用豐禮並祭四代所以寵之理¶
非僭宗此蓋先王以孝理天下肅恭明祀之達義也昔¶
周公有王功魯立文王之廟鄭有平王東遷之勲特令¶
祖厲是為榮之非計享之祭在於周室魯鄭豈得過之¶
哉宋庾蔚之謂大夫士尊不相絶故必宗嫡而立宗承¶
别子之嫡謂之宗子收族合食糺正一宗者也故特加¶
<pb:KR3k0043_WYG_028-10b>¶
齊縗三月之服至四小宗則服無所加唯昆弟之為人¶
後姊妺雖出一降而已曾子問宗子為士庶子為大夫¶
以上牲祭于宗子之家鄭云貴禄重宗也小記庶子不¶
祭禰者明其宗也至諸侯尊絶大夫不得以大牢祭卿¶
大夫之家是以經無諸侯為宗服文則知諸侯奪宗各¶
自祭不復就宗祭也又諸侯别子封為國君亦得各祭¶
四代何以知其然諸侯既不就祭人子不可終身不得¶
享其祖考居然别祭四代或疑神不兩享舉魯鄭祭文¶
<pb:KR3k0043_WYG_028-11a>¶
祖厲足以塞矣余以弟禄卑於兄不得兩祭虞以為可¶
兩祭由於父非諸侯又未善也¶
　　　諸侯崇所生母議¶
後漢許慎五經異義云妾母之子為君子得尊其母為¶
夫人按春秋公羊説妾子立為君母得稱夫人故上堂¶
稱妾屈於嫡下堂稱夫人尊行國家則士庶起為人君¶
母亦不得稱夫人父母者子之天也子不得爵命父母¶
至於妾子為君爵其母者以妾本接事尊者有所因也¶
<pb:KR3k0043_WYG_028-11b>¶
穀梁説魯僖公立妾母成風為夫人入宗廟是子而爵¶
母也以妾為妻非禮也故春秋左氏説成風得立為夫¶
人母以子貴謹按尚書舜為天子瞽叟為士明起于匹¶
庶者子不得爵父母也至於魯僖公本妾子尊母成風¶
為小君經無譏文公羊左氏義是也鄭𤣥駁曰禮喪服¶
父為長子三年以將𫝊重故也衆子則為之周明無二¶
嫡也女君卒貴妾繼室攝其事耳不得復立夫人魯僖¶
公妾母為夫人者乃縁莊夫人哀姜有殺子般閔公之¶
<pb:KR3k0043_WYG_028-12a>¶
罪應貶故也(哀姜薨于齊貶之經在僖元年冬十二月/丁巳夫人氏之喪至自齊去姜是也桓夫)¶
(人文姜殺夫貶之經在莊元年春三/月夫人遜於齊其與姜氏輕重差也)近漢吕后殺戚夫¶
人及庶子趙王不仁廢不得配食文帝更尊其母薄后¶
非其比耶妾子立者得尊其母禮未之有也袁准正論¶
云時俗之論曰庶子為公可以尊其母為夫人春秋之¶
義母以子貴按隱公二年夫人子氏薨五年考仲子之¶
宫上稱夫人下不應復言仲子明其以妾為妻也秦人¶
來歸成風之禭不稱夫人明其私尊不通於隣國也左¶
<pb:KR3k0043_WYG_028-12b>¶
氏𫝊曰並后匹嫡亂之本也(袁准曰並后如夫人者六/是也匹嫡元妃卒立妾為)¶
(夫人/是也)公羊亦云母以子貴説曰穀梁云秦人來歸成風¶
之禭秦不云夫人也就外不云夫人而見正焉夫身為¶
國君而母為妾庶子孫所不忍臣下所不安故私稱於¶
國中不加境外此人子之情國人之私而立於禮法之¶
正也假有庶子數人並為三公欲各尊其母將何以止¶
之非聖人者無法此大亂之道也¶
　　　未踰年天子崩諸侯議¶
<pb:KR3k0043_WYG_028-13a>¶
後漢安帝崩立北鄉侯未踰年薨以王禮葬於春秋何¶
義也何休答曰春秋未踰年魯君子野卒降成君稱子¶
從大夫禮可也孝順皇帝永和中詔公卿校尉尚書曰¶
昔者周公攝天子事成王欲以公禮塟天為動變更以¶
天子之禮天即反風嵗即大熟北鄉王親為天子而以¶
王禮葬故天數災異宜加尊諡列於昭穆羣臣皆疑謂¶
當如常司隸校尉周舉議以為北鄉本非正綂姦臣所¶
授立未踰載年號未改孔子作春秋王子猛不稱崩魯¶
<pb:KR3k0043_WYG_028-13b>¶
子野不書塟昔周公有請命之功太平之勲故薨之日¶
天動威以彰其徳故成王以王者禮葬之以應天命北¶
鄉王無他功徳恐非所以應天消災北鄉本侯也已加¶
王禮於禮已崇不宜追加尊諡詔從之後漢許慎五經¶
異義曰未踰年之君立廟不春秋公羊説云未踰年君¶
有子則書葬立廟無子則不書葬恩無所録也或議曰¶
按禮云臣不殤君子不殤父君無子而不為立廟是背¶
義棄禮罪之大者也鄭𤣥駁云未踰年君者魯子般子¶
<pb:KR3k0043_WYG_028-14a>¶
惡是也皆不稱公書卒弗諡不成於君也廟者當序於¶
昭穆不成於君則何廟之立凡無廟者為壇祭之近漢¶
諸㓜少之帝尚皆不廟祭而祭于陵云罪之重者此何¶
故不罪曰殤者十九向下未踰年之君未必未冠引殤¶
欲以何明也蔡邕云見孝殤孝冲孝質皇帝以㓜弱在¶
位未踰年不列于廟太尉司徒分祀三陵皆宗廟典制¶
也或問諸侯廟博士孫毓議曰按禮諸侯五廟二昭二¶
穆及太祖也今之諸王實古之諸侯也諸侯不得祖天¶
<pb:KR3k0043_WYG_028-14b>¶
子當以始封之君為太祖百代不遷或謂之祧其非始¶
封親盡則遷其冲㓜紹位未踰年而薨者依漢舊制不¶
列于宗廟四時祭祀于寢而已¶
　　　世子卒無子立次子議¶
宋孝武大明二年有司奏凡侯伯子男世子卒無嗣求¶
進次子為世子檢無其例下禮官議正博士傅郁議禮¶
記㣲子立衍商禮斯降仲子捨孫姬典攸貶歴代遵循¶
靡替于舊今君存而世子卒厥嗣未育非捨孫之謂愚¶
<pb:KR3k0043_WYG_028-15a>¶
以為世子有子自宜紹為嗣孫若其未有無容逺搜輕¶
屬承綂繼體𫝊之有由父在立子允稱禮情典曹郎諸¶
葛雅之議按春秋𫝊云世子死有母弟則立長年均擇¶
賢義均則卜古之制也今長子早喪無嗣進立次子以¶
為世子取諸左氏理義無違¶
　　　王侯兄弟繼綂不宜重服議¶
晉武帝咸寧二年安平穆王薨無嗣以母弟敦上繼獻¶
王後移太常問應何服博士張靖答宜依魯僖服閔三¶
<pb:KR3k0043_WYG_028-15b>¶
年例尚書符詰靖曰穆王不臣敦敦不繼穆與閔僖不¶
同孫毓宋昌議以穆王不之國敦不仕諸侯不應三年¶
以義處之敦宜服本服一周而除主穆王喪祭三年畢¶
乃吉祭獻王毓云禮君之子孫所以臣諸兄者以臨國¶
故也禮又與諸侯為兄弟服斬謂隣國之臣於隣國之¶
君有猶君之義故也今穆王既不之國不臣兄弟敦不¶
仕諸侯無隣臣之義異於閔僖如符㫖也但喪無主敦¶
既奉詔紹國受重主喪典其祭祀記云大功者主人之¶
<pb:KR3k0043_WYG_028-16a>¶
喪有三年者則必為之再祭鄭氏注云謂死者從父昆¶
弟來為喪主也有三年者諸妻若子㓜少也再祭謂大¶
小祥也穆妃及國臣於禮皆當三年此為有三年者敦¶
當為之主大小兩祥祭也且哀樂不可相雜吉凶不相¶
干凶服在宫哭泣未絶敦據主穆王之喪而國制未除¶
則自不得以本親服除而伍吉祭獻王也¶
　　　臣為舊君服議¶
晉崇氏問淳于睿曰凡大夫待放於郊三月君賜環則¶
<pb:KR3k0043_WYG_028-16b>¶
還賜玦則去不知此服已賜環玦未答曰其待放已三¶
月未得環玦未適異國而君掃其宗廟故服齊縗三月¶
或難曰今去官從故官之品則同在官之制也故應為¶
其君服斬王肅賀循皆言老疾三諫去者為舊君服齊¶
則明今以老疾三諫去者不得從故官之品可知矣今¶
論者欲使解職歸者從老疾三諫去者例為君服齊失¶
之逺矣釋曰按令諸去官者從故官之品其除名不得¶
從例令但言諸官去從故官之品不分别老疾三諫去¶
<pb:KR3k0043_WYG_028-17a>¶
者則三諫去得從故官之例王賀要記猶自使老疾三¶
諫去者為舊君服齊然則去官從故官之例皆應服齊¶
明矣夫除名服罪不得從故官之例以有罪故耳老疾¶
三諫去者豈同除名者乎又解職者嘗仕於朝今歸家¶
門與老疾三諫去者豈易而為難者殊其服例哉又難¶
曰按禮及先儒説為君服齊唯年老廢疾與待放之臣¶
而已歸老者無復為臣之道放退者終身不復入君之¶
朝臣之義絶宜降而服齊縗解職者後將復仕無離絶¶
<pb:KR3k0043_WYG_028-17b>¶
之事固應服斬二者各異豈得相准釋曰古者年老廢¶
疾乃得致仕閔子騫曰古之道不即人心退而致仕孔¶
子善之此非老而致仕之例禮亦當為舊君服齊縗不¶
唯年老廢疾待放而已也夫君之退臣茍非墜諸淵之¶
虐臣雖去此仕彼亦無絶道况以老疾歸家不出國内¶
而可絶乎禮臣三諫不從不得已而去若君能悔過納¶
諫聞命駿奔何為終身不入君朝乎君為人父母人於¶
君有子道尊君之義臣子一耳而禮臣為君服斬民為¶
<pb:KR3k0043_WYG_028-18a>¶
君服齊者别親疎明貴賤也老疾待放之臣與人同服¶
者亦以疎賤故也而難者不察疎賤厭降乃云絶其舊¶
君悖於禮矣解職者既已疎賤與老疾去者無異寧可¶
必已後可還仕與自同於見臣為其君服斬乎如令後¶
可還仕便得同見臣之制三諫去者一時罷退後可還¶
仕方於解職未始有殊二臣之服例皆應齊而難者偏¶
許三諫去者服齊使去職者行斬難以言通論矣又難¶
曰王者無外天子之臣雖致仕歸家與在朝無異不得¶
<pb:KR3k0043_WYG_028-18b>¶
稱君為舊而服齊縗也釋曰京師方千里之地謂之畿¶
其餘以封諸侯畿内之人服天子齊縗畿外之人則不¶
能以為天子有内外之差王者以天下為家夷狄之士¶
亦莫不綂故曰無外之義非所以論服也書曰臣為朕¶
股肱耳目宣力四方言君臣相與共政事有一體之義¶
親而貴故君臣之名生焉致仕者疎賤不得復託體至¶
尊故謂之舊君凡在職稱君而俱服斬去職亦宜稱舊¶
而俱服齊左丞鄭襲曰君非天子之稱博士答曰天生¶
<pb:KR3k0043_WYG_028-19a>¶
蒸民而樹之君天子非君君將焉在¶
　　　為太子齊衰三月服議¶
齊武帝永明十一年文惠太子薨右僕射王晏等奏按¶
喪服經為君之長子同齊縗周今至尊既不行三年之¶
典正服周制羣臣應降一等便應大功九月功縗是兄¶
弟之服不可以服至尊臣等參議謂宜重其縗裳減其¶
月數並同服齊縗三月¶
　　　為太孫殤不制服議¶
<pb:KR3k0043_WYG_028-19b>¶
晉惠帝永寧中冲太孫亡議者謂應為殤中書侍郎髙¶
齊議太孫自是無服之殤不應制服此禮之明義宜從¶
以日易月之制博士蔡克議以為臣子不殤君父者此¶
謂臣子尊其君父不敢殤之耳非為有臣子便為成人¶
不服殤也按漢平帝年十四而崩羣臣奏臣不殤君宜¶
加元服後漢許慎鄭𤣥論立廟亦唯謂臣子不上殤耳¶
喪服君為嫡子長殤大功鄭𤣥曰天子亦如之所言臣¶
不殤君者自謂如太孫等之臣不殤耳太子唯尊于東¶
<pb:KR3k0043_WYG_028-20a>¶
宫東宫臣不殤之耳今太孫未冠婚四嵗而齊縗成人¶
之禮於太廟愚謂不可愍懷若在太孫當依庶殤不祭¶
　　　諸王為諸王殤不宜加服議¶
晉新蔡王年四嵗而亡東海王移訪太常博士張亮議¶
聖人因親以教愛親不同而殤有降殺蓋由知識未同¶
成人故也七嵗以下謂之無服之殤記曰臣不殤君子¶
不殤父東海與新蔡别國旁親尊卑敵均宜則同殤制¶
而無服也國子祭酒杜夷議諸侯體國備物典事不異¶
<pb:KR3k0043_WYG_028-20b>¶
成人宜從成人之制宋庾蔚之謂嗣子之體不以成人¶
為義故經有諸侯嫡子之殤服臣子不殤君父宫臣得¶
服斬耳自餘親自依其本服記云能執干戈以死社稷¶
則以成人服之先儒又推年未二十而冠婚及為大夫¶
者皆不為殤至若諸侯繼體象賢君臨一國事過大夫¶
逺矣而可反殤之乎左丞羊希按禮云子不殤父臣不¶
殤君君父至尊臣子恩重不得以幼年而降乂曰尊同¶
則服其親服推此文㫖旁親自宜服殤所不殤者唯施¶
<pb:KR3k0043_WYG_028-21a>¶
臣子而已詔可¶
　　　諸侯王相為王宜輕服議¶
魏尚書左丞王煛除丞相未到國而王薨議者或以為¶
宜齊縗或以為宜無服王肅云王國相本王之丞相按¶
漢景帝時貶為相成帝時使理人王則國家所以封王¶
相則國家使為王臣但王不與理人之事耳而云相専¶
為理人不純臣於王非其義也今煛至許昌而聞王薨¶
姓名未通恩紀未交君臣未禮不責人之所不能於義¶
<pb:KR3k0043_WYG_028-21b>¶
未正服君臣之服𫝊曰䇿名委質貳乃辟也若夫未䇿¶
名未委質不可以純君臣之義也禮婦人入門未三月¶
廟見死猶歸葬於其黨不得以六禮既備又以入室遂¶
成其婦禮也則臣之未委質者亦不得備其臣禮也曾¶
子問曰娶女有吉日而女死如之何孔子曰壻齊縗而¶
弔既葬而除之夫死亦如之各以其服如服斬縗斬縗¶
而弔之既葬而除之也今煛為王相未入國而王薨義¶
與女未入門夫死同則煛宜服齊縗既葬而除之此禮¶
<pb:KR3k0043_WYG_028-22a>¶
之明文也禮曰與諸侯為親者服斬雖有親為臣則服¶
斬縗也臣為其君服之或曰宜齊縗不亦逺于禮乎詔¶
如肅議司空陳羣議諸王相國不應為國王服斬縗古¶
今異制損益不同古者諸侯専國子人至漢初患諸王¶
子彊暴奪之權食租而已乃選賢能代王居國相王為¶
善否則彈紏國家制王以下之吏非陪臣之謂也禮記¶
雖有與諸侯為親服斬者蓋謂異於國臣與有親於王¶
斬耳雖陪臣不親猶不為服豈專帝臣而為藩王服斬¶
<pb:KR3k0043_WYG_028-22b>¶
未有實不為臣而名稱臣若欲假虚名以優王王者欲¶
從君臣而復紏其罪名實既錯君臣義乖遺禮失教難¶
以為典近防輔小吏尚不稱臣况剖符帝臣而稱臣妾¶
於藩王若使正名為王臣則尚書當稱陪臣若王正臣¶
不可不服則不宜還紏王罪若不稱陪臣俱言臣者此¶
為王與天子同臣也詔曰若正名實司空議是也且謂¶
之國相而不稱臣服制則亦名實有錯若去相之號除¶
國之名則傷親親之恩也宜釋輕從重以彰優崇之大¶
<pb:KR3k0043_WYG_028-23a>¶
義也¶
　¶
　¶
　¶
　¶
　¶
　¶
　¶
<pb:KR3k0043_WYG_028-23b>¶
　¶
　¶
　¶
　¶
　¶
　¶
　¶
　稗編卷二十八¶
