# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.327886
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十一
<pb:KR3k0043_WYG_031-1a>¶
欽定四庫全書¶
　稗編卷三十一　　　　　明　唐順之　撰¶
　　禮九(士庶/喪服)¶
　　　爲父後出母更還依己爲服議　通典(後同/)¶
魏嘉平元年魏郡太守鍾毓爲父後以出母無主後迎¶
還輒自制服郡丞武申奏云禮出母其父母在爲母周¶
記曰爲父後者無服按如記言葢謂族别家異自有主¶
後者無服非謂毓出母無緦麻之親還毓家者也禮姑¶
<pb:KR3k0043_WYG_031-1b>¶
姊妹女子子無主後者不爲降哀其無繼也成洽難䘮¶
服傳曰出妻之子爲父後者爲出母無服與尊者爲體¶
不敢服其私親也經爲繼父服者亦父後者也爲父後¶
服繼父服則自服其母可知也出母之與嫁母俱絶族¶
今爲嫁母服不爲出母服其不然乎經證若斯其謬耳¶
吳商答曰出母無服此由尊父之命嫁母父不命出何¶
得同出母乎爲繼父服者爲其父沒年幼隨母再適已¶
無大功之親與繼父同財共居爲築宫廟四時祭祀其¶
<pb:KR3k0043_WYG_031-2a>¶
先此恩由繼父所以爲服耳且妾之無子妾子之無母¶
父命爲母子則生事之如母䘮則服之三年貴父命也¶
而今欲以出母同於嫁母違廢父命豈人子所行又引¶
繼父云經繆也又出母之黨無服嫁母之黨自應服之¶
豈可復同乎宋庾蔚之曰爲父後不服出母爲廢祭也¶
母嫁而迎還是子之私情至於嫡子不可廢祭鍾毓率¶
情而制服非禮意也禮云繼母從爲之服非父後者也¶
　　　出母父遺命令還繼母子服議¶
<pb:KR3k0043_WYG_031-2b>¶
晉傅𤣥曰征南軍師北海矯公智父前取夾氏女生公¶
智後而出之未幾重娶王氏女生公曜父終之日謂公¶
智曰公曜母年少必當更嫁可迎還汝母及父卒公智¶
以告其母母曰我夾氏女非復矯氏婦也今將依汝居¶
然不與矯氏家事夾氏来至王氏不恱脫縗絰而求去¶
夾氏見其如此即還歸夹舍三年䘮畢王氏果嫁夾氏¶
乃更來每有祭祀之事夾氏不與及公智祖母并姑亡¶
夾氏並不爲制服後夾氏疾困謂公智我非矯氏婦乃¶
<pb:KR3k0043_WYG_031-3a>¶
汝母耳勿葬我矯氏墓也公智從其母令别葬之公智¶
以父昔有命母還於是爲服三年公曜以夾氏母始終¶
無順父命竟不爲服博士劉喜云公智之父棄夾納王¶
其在户庭尚爲己配茍有變悔自由可也還歸夾氏則¶
他人矣去就出䖏各從所執豈復矯父所得制乎故出¶
妻之禮夫使人致曰某不敏不能從而供粢盛使某也¶
敢告主人曰某子不肖不敢避誅又曰婦當䘮而出則¶
除之然則相與之禮於是絶矣少府劉克義以爲父者¶
<pb:KR3k0043_WYG_031-3b>¶
子之天違父與違天同公曜父臨亡知其母無守志故¶
勑公智還其母此爲臨死情正慮審也公曜㓜小在此¶
母懐抱其見慈長以至成人過於所生而母之亡哀不¶
過啁噍之頃衣不釋綵食不損味居處自若古今未之¶
有也夫孝子事其親事亡若事存也女子從人出之則¶
歸命之則反上奉父母以爲姑下育夫兒以爲子制矯¶
氏之家政脩母氏之教命而怡然無戚言非我母也宋¶
庾蔚之謂臨亡使子迎母自是申子之私情耳此母自¶
<pb:KR3k0043_WYG_031-4a>¶
處不失禮而子不用出母之服非也公曜不服當矣¶
　　　父卒繼母還前繼子家後繼子爲服議¶
東晉元帝大興三年淮南小中正王式繼母先嫁有繼¶
子後嫁式父式父臨終繼母求出式父許有遺命及式¶
父亡母制服積年後還前繼子家及亡與前夫合葬式¶
追服周國子祭酒杜夷議以爲宰我欲短三年之䘮孔¶
子謂之不仁今王式不忍哀愴之情率意違禮服已絶¶
之服可謂觀過知仁伯魚子路親聖人之門子路有當¶
<pb:KR3k0043_WYG_031-4b>¶
除不除之過伯魚有既除猶哭之失以式比之亦無所¶
愧勵薄之義矯枉過正茍在於厚恕之可也博士江泉¶
議曰繼父嘗同居而後别者繼子猶制齊縗三月按王¶
式母之事式父存則崇敬妻道無愆殁則制服畢葬乃¶
歸伉儷之義大較爲舉但不能遂居哀次以此爲失方¶
之繼父恩義爲崇式爲人子慎終志篤豈忍以母節小¶
缺而不行服哉是以俯仰寧從其重今報以周推心乃¶
安觀過知仁式近有也昔季路服姊周而可除孔子抑¶
<pb:KR3k0043_WYG_031-5a>¶
而不貶將君子以情恕物謂式之所行免於戾矣太常¶
典陵公荀崧承騎都尉蕭輪議曰禮繼母嫁從爲之服¶
報其犯出者無服按式母之求去式父之遣並無名例¶
若以父母之過非式所得言及式奉親盡禮而母自求¶
去者過在母矣式之追服可謂過厚若乃六親有違去¶
就非禮宜訪之中正宗老非禮官所得逆裁御史中丞¶
卞壼議王式繼母前嫁夫終後嫁式父式父終持服葬¶
訖還前夫家前家亦有繼子養至終遂合葬於前夫式¶
<pb:KR3k0043_WYG_031-5b>¶
爲制出母周服式辭以父臨終母求去父許諾就如其¶
辭必也正名依禮爲無所據若父在與亡臧否有命明¶
七出之責則當存時受遣告宗廟而棄之無縁以絶義¶
之妻留家制服若式父不及禮義或以情相許或疾在¶
困亂聽去留自由者爲相要非禮相要非禮則存亡無¶
所得從式宜正之以禮魏顆從其理命陳乾昔屬其子¶
尊以殉殯二婢子尊己以非禮不從春秋善之况其母¶
乎禮婦人三從式母於夫事生奉終居䘮以禮非爲旣¶
<pb:KR3k0043_WYG_031-6a>¶
絶之妻及亡制服不爲無義之婦不絶之驗彰於制服¶
自去守節非爲更嫁考行無絕於夫離絶繼在夫沒之¶
後夫旣沒是其從子之日而式以爲出母此即何異子¶
出其母而使存無所從以居沒無所歸以託終命於他¶
人之門埋屍於無名之塜若式父亡後母尋沒於式家¶
不可以出眀矣許諾之命一耳以爲母於同居之時至¶
沒於前子之門所處不同而以爲出母母依前子非爲¶
更嫁日月逺近理不有異禮長子不爲出母服出繼母¶
<pb:KR3k0043_WYG_031-6b>¶
尤不應服式長子也又母非所生不應服坦然而式乃¶
制服明前絕無徴違禮莫據内愧於心欲以詐眩視聽¶
託過後以制飾非尋其事情考之禮正義不容恕式母¶
再嫁前後俱繼何慈於彼不慈於此受之者應有過禮¶
之貶出之者宜受莫大之責式禮義之闕發於事親傷¶
孝敬之道虧損時教不可以居人倫銓正之任式宜請¶
議即下禁止司徒揚州大中正陸&ZX-11187d;淮南大中正胡𢎞¶
等並貶爵免官宋庾蔚之謂式父許後妻之請是無相¶
<pb:KR3k0043_WYG_031-7a>¶
責之情不得謂之爲遣妻制服依禮葬畢乃還家積年¶
方就前家子比之繼嫁不亦可乎然式是長子則不得¶
服繼嫁以廢祭¶
　　　庶子爲其母服議　　　　　原　子(後同/)¶
或問大明令載妾子爲其母期註云謂嫡母在室者夫¶
嫡母在降而服期但不知嫡母所厭在父存時耶抑在¶
父沒之後原子曰婦人雖貴無厭降之義此小註之誤¶
也若集禮所載之條則無此註夫妾子服母據其父存¶
<pb:KR3k0043_WYG_031-7b>¶
亡爲制耳不得繫於嫡母也記云公子爲其母練冠麻¶
衣縓縁既葬除之註曰公子厭於父也爲母不得伸權¶
制此服不奪其恩也又曰庶子在父之室爲其母不禫¶
註曰父在厭也此庶子之厭於父載諸經傳可攷也未¶
見有爲嫡母所厭之文也禮大夫之妾子父在爲其母¶
大功士則期鄭𤣥曰父卒皆得伸此亦據父而言也父¶
卒則伸可見父沒之後雖有嫡母亦得三年也夫父至¶
尊也故可以厭子父所不服子不敢服父所不降子不¶
<pb:KR3k0043_WYG_031-8a>¶
敢降則妾子之爲母期蓋據父在言也父沒則三年矣¶
子之不厭於嫡母何也婦人無專制之義也嫁則從夫¶
夫死從子又何厭之有夫孫爲祖母後者祖父卒則服¶
三年不得以其皇姑在而爲祖母期也爲長子斬者父¶
沒則斬不得以母在而不斬也夫以母姑之尊尚不能¶
厭於子婦而况嫡之於妾乎曰然則宋儒註王子有母¶
䘮章謂厭於嫡母其説非歟曰此宋儒之謬說也夫王¶
子諸侯之妾子也諸侯於妾無服父所不服子亦不敢¶
<pb:KR3k0043_WYG_031-8b>¶
服其傅爲請則其父在可知也父在已厭於父矣而何¶
必母曰禮妾服嫡期而嫡於妾無服謂嫡有常尊也若¶
是則嫡庶之分不隣於無别乎曰非是之謂也夫妾之¶
服嫡從夫也嫡若報之則重降之則近於嫌也故不服¶
不得以不服之故而遂行厭降之制也且有嫡妾之名¶
其分未嘗不正又何爲其無别也待妾之禮降殺於嫡¶
自其夫施之可也豈有母子天性之愛而孝子忍於以¶
妾視其親哉曰嫡母在既爲其母三年矣其䘮次如之¶
<pb:KR3k0043_WYG_031-9a>¶
何曰禮自命士以上父子異宮妾子有母之䘮自居其¶
室而遂之可也若同室則不敢當中避正嫡也¶
　　　嫡子衆子爲庶母服議¶
或問大明令與集禮皆曰爲庶母緦獨孝慈録則曰嫡¶
子衆子與其妻爲夫之庶母各杖期夫三書皆時王制¶
也其言輕重不相侔使今人有妾母之䘮服將焉適從¶
耶原子曰士爲妾母緦古禮也古者大夫以上爲庶母¶
無服庶人無妾故無其制今庶人既得立妾則其服必¶
<pb:KR3k0043_WYG_031-9b>¶
同於士然孝慈録載諸杖期之條何也以父妾母之名¶
也妾爲夫之嫡子爲祖後者齊衰三年爲衆子期而子¶
乃報之緦不已爲薄乎且庶母之子爲己之昆弟則相¶
爲服期今也於其母則緦於其子則期子母之間輕重¶
頓殊求之禮情深非至理故子之服妾母當以孝慈録¶
爲凖曰然則服緦之制可廢乎曰何可廢也衆子爲妾¶
母杖期不以父存沒得爲之服也若長子爲父後爲宗¶
廟主夫䘮則不祭乃以父妾之賤而廢尊者之祭可乎¶
<pb:KR3k0043_WYG_031-10a>¶
禮爲父後者爲出母無服爲不祭故也母子至親尚不¶
敢以私廢祭况父妾乎則長子爲父後者决無服妾母¶
杖期之理也夫庶子爲父後猶爲其生母緦以此明之¶
則嫡子之不爲妾母期可知也若父在服之可也謂己¶
未代父祭也然則爲父後者服之如何曰禮君子子爲¶
庶母慈已者小功鄭𤣥曰此大夫公子嫡妻之子也言¶
君子子則父在也父在故以慈已加小功父卒則緦今¶
長子爲父後獨不可以此禮相凖乎是故父在與衆子¶
<pb:KR3k0043_WYG_031-10b>¶
同服期父沒則緦此禮義之至中者也亦於時王之制¶
得相發明矣¶
　　　慈母服議　　　　　　　　通　典(後同/)¶
梁天監七年安成國太妃陳氏薨江州刺史安成王秀¶
荆州刺史始興王憺並以慈母表解職詔不許還攝本¶
任而太妃在都䘮祭無主中書舍人周捨議曰賀彦先¶
稱慈母之子不服慈母之黨婦又不從夫而服慈姑小¶
功服無從故也庾蔚之云非徒子不從母而服其黨孫¶
<pb:KR3k0043_WYG_031-11a>¶
又不從父而服其慈母由斯而言慈祖母無服明矣尋¶
門内之哀不容自同於常案父之祥禫子並受弔今二¶
王諸子宜以成服單衣一日爲位受弔制曰二王在逺¶
世子宜攝祭事捨又曰禮云縞冠𤣥武子姓之冠則世¶
子衣服宜異於常可著細布衣絹爲領帶三年不聽樂¶
又禮及春秋庶母不世祭葢謂無王命者耳吳太妃旣¶
朝命所加得用安成禮秩則當祔廟五世親盡乃毁陳¶
太妃命數之重雖則不異慈孫既不從服廟食理無傳¶
<pb:KR3k0043_WYG_031-11b>¶
祀子祭孫止是㑹經文武帝由是敕禮官議皇子慈母¶
之服祠部郎河内司馬筠議宋朝五服制皇子服訓養¶
母依禮庶母慈已宜從小功之制案曾子問曰子游曰¶
䘮慈母禮歟孔子曰非禮也古者男子外有傅内有慈¶
母君命所使教子也何服之有鄭𤣥注曰此指謂國君¶
之子也若國君之子不服則王者之子不服可知又䘮¶
服經曰君子子爲庶母慈已者傳曰君子子者貴人子¶
也鄭𤣥引内則三母止施於卿大夫以此而推則慈母¶
<pb:KR3k0043_WYG_031-12a>¶
之服上不在五等之嗣下不逮三士之息儻其服者止¶
&ZX-111aa0;大夫尋諸侯之子尚無此服况乃施之皇子謂宜依¶
禮刋除以反前代之惑武帝以爲不然曰禮曰慈母凡¶
有三條一則妾子之無母使妾之無子者養之命爲母¶
子服以三年䘮服齊衰章所言慈母如母是也二則嫡¶
妻之子無母使妾養之慈撫隆至雖均乎慈愛但嫡妻¶
之子妾無爲母之義而恩深事重故服以小功䘮服小¶
功章所以不直言慈母而云庶母慈已者明異於三年¶
<pb:KR3k0043_WYG_031-12b>¶
之慈母也其三則子非無母正是擇賤者視之義同師¶
保而不無慈愛故亦有慈母之名師保旣無其服則此¶
慈母亦無服矣内則曰擇於諸母與可者使爲子師其¶
次爲慈母次爲保母此其明文言擇諸母是擇人而爲¶
此三母非謂擇取兄弟之母也何以知之若是兄弟之¶
母其先有子者則是長妾長妾之禮寔有殊加何容次¶
妾生子乃退成保母斯不可也又有多兄弟之人於義¶
或可若始生之子便應三母俱闕邪由是推之内則所¶
<pb:KR3k0043_WYG_031-13a>¶
言諸母是謂三母非兄弟之母明矣子游所問自是師¶
保之慈非三年小功之慈也故夫子得有此對豈非師¶
保之慈母無服之證乎鄭𤣥不辯三慈混爲訓釋引彼¶
無服以注慈已後人致謬實此之由經言君子子者此¶
雖起於大夫明大夫猶爾自斯以上彌應不異故傳云¶
君子子者貴人之子也總言曰貴無所不包經傳互文¶
交相顯發則知慈加之義通乎大夫以上矣宋代比科¶
不乖禮意便加除削良是所疑於是筠等請依制改定¶
<pb:KR3k0043_WYG_031-13b>¶
嫡妻之子母沒爲父妾所養服之五月貴賤並同以爲¶
永制¶
　　　女子爲繼父服¶
唐聖厯元年太子左庶子王方慶尚書問太子文學徐¶
堅曰女子年幼小而早孤其母貧窶不能守志擕以適¶
人爲後夫之鞠養及長出嫁不復同居今母後夫亡欲¶
制繼父服不可不知人間此例甚衆至於服紀有何等¶
差前代通儒若爲議論堅答曰儀禮䘮服經繼父同居¶
<pb:KR3k0043_WYG_031-14a>¶
齊縗周謂子無大功之親與之適人所適亦無大功之¶
親而所適者以貨財爲之築宮廟歲時使之祀焉者也¶
鄭𤣥曰大功之親同財者也築宮廟於家門之外神不¶
歆非族也以恩服耳未嘗同居則不服也小戴禮記繼¶
父服並有明文斯禮經之正說也至於馬融王肅賀循¶
等並稱大儒逹禮史無異文唯傅𤣥著書以爲父無可¶
繼之理不當制服此禮焚書之後俗儒妄造也袁准作¶
論亦以爲此則自制父也亂名之大者竊以父猶天也¶
<pb:KR3k0043_WYG_031-14b>¶
愛敬斯極豈宜靦貎繼以他人哉然而邈爾窮孤不能¶
自立旣隨其母託命他宗本族無養之人因託得存其¶
繼嗣在生也實頼其長育及其死也頓同之行路重其¶
生而輕其死篤其始而薄其終稱情立文豈應如是故¶
袁傅之駮不可爲同居者施焉昔朋友之死同㸑之䘮¶
並制緦麻詳諸經典比之於此葢亦何嫌繼父之服宜¶
依正禮今女子母擕之重適人寄養他門所適慈流情¶
均膝下長而出嫁始不同居此則笄總之儀無不畢備¶
<pb:KR3k0043_WYG_031-15a>¶
與築宮立廟無異焉葢有繼父之道也戴德䘮服記曰¶
女子子適人者爲繼父服齊縗三月不分别同居異居¶
梁氏集說亦云女子子適人者服繼父與不同居者服¶
同今爲服齊縗三月竊爲折𠂻¶
　　　爲外祖父母服議　　　　原　子¶
䘮問曰母出則爲繼母之黨服母死則爲其母之黨服¶
爲其母之黨服則不爲繼母之黨服原子曰註以母死¶
之母爲繼母非也葢指所生之母言也母出則已與母¶
<pb:KR3k0043_WYG_031-15b>¶
黨絶矣故爲繼母之黨服若己母不曾被出而死雖有¶
繼母亦爲其母之黨服不得服繼母之黨服其母黨不¶
以存亡異也　又曰妾女之子爲外祖之嫡母據母之¶
存亡爲制母在則女服其嫡母期子從而服小功母死¶
則無從故記曰爲母之君母母卒則不服正此謂也人¶
有疑爲母之嫡服不當仍爲其生母然爲母之嫡母與¶
生母各有正條爲嫡母爲徒從爲生母爲屬從徒從者¶
所從亡則已屬從者所從雖沒服也由此觀之則母之¶
<pb:KR3k0043_WYG_031-16a>¶
嫡母與生母並服無疑也¶
　　　嫂叔宜服小功議　　　　　通　典(後同/)¶
唐貞觀十四年太宗謂侍臣曰同爨尚有緦麻之恩而¶
嫂叔無服宜集學者詳議侍中魏徴等議曰嫂叔之不¶
服葢推而逺之也禮繼父同居則爲之周未嘗同居則¶
不爲服又從母之夫舅之妻二人不相爲服或曰同爨¶
緦然則繼父之徒並非骨肉服重由乎同爨㤙輕在乎¶
異居故知制服雖係於名亦緣恩之厚薄也或有長年¶
<pb:KR3k0043_WYG_031-16b>¶
之嫂遇孩童之叔劬勞鞠養情若所生分饑共寒契闊¶
偕老譬同居之繼父方他人之同爨情義之深淺寧可¶
同日哉在其生也愛之同於骨肉及其死也則推而逺¶
之求之本源深所未喻若推而逺之爲是不可生而共¶
居死同行路重其生而輕其死厚其始而薄其終稱情¶
立文其義安在且事嫂見稱載籍非一鄭仲虞則其見¶
必冠孔伋則哭之爲位此躬踐教義仁深孝友察其所¶
行之㫖豈非先覺者歟但于時上無哲王禮非下之所¶
<pb:KR3k0043_WYG_031-17a>¶
議遂使深情鬱乎千載至理藏於萬古今屬欽明在辰¶
聖人有作五禮詳洽一物無遺詳求厥中申明聖㫖謹¶
按嫂叔舊無服今請小功五月報制可¶
　　　姨服宜小功議¶
唐貞觀十四年太宗謂侍臣曰舅之與姨親踈相似而¶
服紀有殊理未爲得集學者詳議於是侍中魏徴等議¶
曰禮所以决嫌疑别同異隨恩以薄厚稱情以立文然¶
舅與姨雖爲同氣然則舅爲母族之本姨乃外戚他姓¶
<pb:KR3k0043_WYG_031-17b>¶
求之母族姨不與焉考之經文舅誠爲重故周王念齊¶
稱舅甥之國秦伯懐晋切渭陽之詩在舅服止一時爲¶
姨居䘮五月循名求實逐末棄本葢古人或有未達謹¶
按舅服緦麻請與從母同小功制可具開元禮¶
　　　從母被出爲從母兄弟服議¶
晋王愷與褚粲兩姨兄弟王愷母周氏被出後愷亡粲¶
疑於服因車𦙍以問博士朱濤之曰據禮爲服否答曰¶
母出則爲繼母之黨服褚服當無疑也車𦙍難曰爲其¶
<pb:KR3k0043_WYG_031-18a>¶
母黨服則不服繼母之黨明無二外氏王今服繼母黨¶
則不得服出母黨明矣王旣不服周氏褚無服王之禮¶
濤答曰禮有從無服而有服不必要以相報爲名王不¶
服褚以其母被出絶於外族褚之從母在王之室及停¶
庾之家(愷母更/嫁庾氏)同曰從母禮云以名服不答以報服褚¶
若不服王則是卒不爲其母黨服便成違禮王旣一絶¶
周氏不得服褚母故其子亦然褚今服王之母何得不¶
服王乎宋庾蔚之曰出母絶族唯親者屬母子無絶道¶
<pb:KR3k0043_WYG_031-18b>¶
餘親不得有服此禮之明文褚所以服王由乎周氏王¶
旣絶周不復服褚矣禇何容獨服王耶禮有從無服而¶
有服葢是厭降所致豈得與義絶者同乎從母昆弟以¶
名服者葢明服之由不關義絕之後從母在王及母在¶
庾誠無以異但在庾則絶王故褚不得從親者屬而服¶
王也褚以王絶已故不服何嫌褚母之出也不服之理¶
各有其義者也¶
　　　娶同堂姊之女爲妻姊亡服議¶
<pb:KR3k0043_WYG_031-19a>¶
晉李嵩行事記云有娶同堂姊子爲婦婦母亡不制婦¶
母服猶制同堂姊服嘗謂三綱之義不可得而無服多¶
以内外姊妹爲婦則絶其本服服絶而情重何嫌不减¶
從姊之服月數作婦母之服耶又以謝沈所言舅爲外¶
舅事訪魏君思難云舅本緦麻與外舅之服自可得同¶
然娶姑之女姑亡豈可累降爲三月耶太常劉彦祖云¶
譬如父母服本斬齊至於改塟而制緦麻也近羊彭有¶
叔父服而改塟其父更叔之服而著改塟之服此豈以¶
<pb:KR3k0043_WYG_031-19b>¶
緦麻爲輕也葢禮所謂以輕爲重者正此類也¶
　　　甥姪名不可施伯叔從母議¶
宋代或問顔延之曰甥姪亦可施於伯叔從母耶顔答¶
曰伯叔有父名則兄弟之子不得稱姪從母有母名則¶
姊妹之子不可言甥且甥姪唯施之於姑舅耳何者姪¶
之言實也甥之言生也女子雖出情不自絶故於兄弟¶
之子稱其情實男子居内據自我出故於姊妹之子言¶
其出生伯叔本内不得言實從母俱出不得言生然謂¶
<pb:KR3k0043_WYG_031-20a>¶
吾伯叔者吾謂之兄弟之子謂吾從母者吾謂之姊妹¶
之子雷次宗曰夫謂吾姑者吾謂之姪此名獨從姑發¶
姑與伯叔於昆弟之子其名宜同姑以女子有行事殊¶
伯叔故獨制姪名而字偏從女如舅與從母爲親不異¶
而言謂吾舅者吾謂之甥亦猶自舅而制也名發於舅¶
字亦從男故姪字有女明不及伯叔甥字有男見不及¶
從母是以周服篇無姪字小功篇無甥名也¶
　¶
<pb:KR3k0043_WYG_031-20b>¶
　¶
　¶
　¶
　¶
　¶
　¶
　¶
　稗編卷三十一¶
