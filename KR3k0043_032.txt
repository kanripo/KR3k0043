# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.343620
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十二
<pb:KR3k0043_WYG_032-1a>¶
欽定四庫全書¶
　稗編卷三十二　　　　　明　唐順之　撰¶
　　禮十(昏宗/)¶
　　　拜時婦三日婦輕重議　　　通　典(後同/)¶
按禮經婚嫁無拜時三日之文自後漢魏晉以來或爲¶
拜時之婦或爲三日之婚魏王肅鍾毓毓弟㑹陳羣羣¶
子泰咸以拜時得比於三日晉武帝謂山濤曰拜於舅¶
姑可准廟見三日同牢允稱在途濤曰愚論以拜舅姑¶
<pb:KR3k0043_WYG_032-1b>¶
重於三日所舉者但不三月耳張華謂拜時之婦盡恭¶
於舅姑三日之婚成吉於夫氏准於古義可爲成婦已¶
拜舅姑即是廟見常侍江應元等謂已拜舅姑其義全¶
於在塗或曰夫失時之女許不備禮蓋急嫁娶之道也¶
三日之婦亦務時之婚矣雖同牢而食同衾而寢此居¶
室袵席之情義耳豈合古人亡則奠菜存則盥饋而婦¶
道成哉且未廟見之婦死則反葬女氏之黨以此推之¶
責其成婦不係成妻明拜舅姑爲重接夫爲輕所以然¶
<pb:KR3k0043_WYG_032-2a>¶
者先配而後祖陳鍼子曰是不爲夫婦誣其祖矣非禮¶
也此春秋明義拜時重於三日之徴也杜佑議曰有夫¶
婦而後有父子有父子而後有君臣則婚姻王化所先¶
人倫之本拜時之婦禮經不載自東漢魏晉及於東晉¶
咸有此事按其儀或時屬艱虞嵗遇良吉急於嫁娶權¶
爲此制以紗縠幪女氏之首而夫氏發之因拜舅姑便¶
成婦道六禮悉捨合&ZX-111b5f;復乖隳政教之大方成容易之¶
弊法王肅鍾毓陳羣山濤張華蔡謨皆當時知禮逹識¶
<pb:KR3k0043_WYG_032-2b>¶
者何為不非之耶豈時俗乆行因循自便或彼衆我寡¶
議論莫從者乎宋齊以後斯制遂息後之君子無愧前¶
賢¶
　　　内表不可婚議¶
魏袁准正論曰或曰同姓不相娶何也曰逺别也曰今¶
之人外内相婚禮歟曰中外之親近於同姓同姓且猶¶
不可而况中外之親乎古人以爲無疑故不制也今以¶
古之不言因謂之可婚此不知禮者也或云國語云同¶
<pb:KR3k0043_WYG_032-3a>¶
德則同姓同姓雖逺男女不相及異德則異姓異姓雖¶
近男女相及也斯言何故也曰此司空季子明有爲而¶
言也文公將求秦以反國不敢逆秦故也季子曰子於¶
子圉道路之人也咎犯曰將奪之國而况妻乎趙衰曰¶
有求於人必先從之此不旣了乎¶
　　　外屬無服尊卑不通婚議¶
唐永徽元年御史大夫李乾祐奏言鄭州人鄭宣道先¶
聘少府監主簿李𤣥乂妹爲婦即宣道堂姨𤣥乂先雖¶
<pb:KR3k0043_WYG_032-3b>¶
執迷許其姻媾後以情禮不合請與罷婚宣道經省陳¶
訴省以法無此禁判許成親何則同堂姨甥雖則無服¶
旣稱從母何得爲婚又母與堂姨本是大功之服大功¶
以上禮實同財况九月爲服親亦至矣子而不子辱以¶
爲妻名教所悲人倫是棄且堂姑堂姨内外之族雖别¶
而父黨母黨骨肉之㤙寔同愛敬本是天性禽獸亦猶¶
知母豈可令母之堂妹降以爲妻從母之名將何所寄¶
古人正名逺别後代違道任情恐寖以成俗然外屬無¶
<pb:KR3k0043_WYG_032-4a>¶
服而尊卑不可爲婚者非止一條請付羣官詳議永爲¶
後法左衛大將軍紀王慎等議父之姨及堂姨母父母¶
之姑舅姊妹堂外甥並外&ZX-111b14;無服請不爲婚詔可¶
　　　七出議　　　　　　　　王　禕¶
禮(大戴禮/本命篇)妻有七出不順父母無子淫妬惡疾多言竊¶
盗是也而又有三不去有所取無所歸與更三年之䘮¶
前貧賤後富貴是也凡此聖人所以順男女之際重婚¶
&ZX-111b14;之始也後世之議者或曰婦人不順父母淫妬多言¶
<pb:KR3k0043_WYG_032-4b>¶
竊盗其爲罪而見出宜也若無子惡疾乃其不幸非其¶
罪也而去之非禮也聖人之制禮豈其若是嚴甚哉故¶
七出定爲五出於禮爲稱也曰聖人之制禮嚴與寛葢¶
並用也惟其嚴也故有以合乎天理之公惟其寛也故¶
有以順乎人情之正寛嚴相適而制禮之意得矣今自¶
七出言之無子惡疾固婦人之不幸也而出之則過乎¶
嚴矣然三不去者婦人孰無之使其無子惡疾矣而或¶
其有所取無所歸也與更三年之䘮也前貧賤而後富¶
<pb:KR3k0043_WYG_032-5a>¶
貴也則固不得而去之也是又未嘗不寛甚也夫夫婦¶
之配偶人倫之本也聖人之制禮其必審於此矣故曰¶
寛嚴相適聖人制禮之意所以爲中也或曰惡疾無子¶
而或有是三不去者固不去矣使或無是也則其出也¶
庸豈其罪歟曰妻道二一曰奉宗祀也一曰續宗嗣也¶
二者人道之本也今其無子則是絶世也惡疾則是不¶
可與共粢盛也是義之不得不絶者也夫不順父母以¶
其逆德也淫以其亂族也妬以其亂家也多言以其離¶
<pb:KR3k0043_WYG_032-5b>¶
間也竊盗以其反義也五者其惡德之見絶於人者也¶
無子之絶世惡疾之不可與共粢盛二者其惡德之見¶
絶於天者也其於義所當絶均也或曰古者諸侯一夫¶
人六姪娣兩媵大夫一妻二妾士一妻一妾藉使妻有¶
惡疾無子則固有妾足以生子而奉把奚必妻之出也¶
曰禮莫重於嫡孽之分所以培化本而窒亂源也庶孽¶
並嫡家國之禍莫不由兹茍因妻有惡疾無子而成庶¶
孽之寵以啟爭奪之禍是家國之大不幸也又况庶人¶
<pb:KR3k0043_WYG_032-6a>¶
有妻而無妾其爲不幸也尤大夫因婦人之不幸而致¶
家國之大不幸輕重之際聖人固有以權衡之而謹其¶
始矣然則以惡疾無子而出妻義之不得已而禮之不¶
可免者也或曰禮者先王教人之具律者聖人御世之¶
凖故禮虚文而律實法也七出之文雖載於禮而五出¶
之法今著於律奚爲其不可也曰禮與律非二物也禮¶
者防之於未然律者禁之於己然皆緣人情而爲制禮¶
之所不許即律之所不容出於禮則入於律也惡疾無¶
<pb:KR3k0043_WYG_032-6b>¶
子之當出其著於律歴代相因未之有改由人情之所¶
同也禮律二者均爲聖人之所制其輕重之際詳矣七¶
出之目胡獨於今而廢之也故嘗論之夫婦之道以義¶
合以禮成者也其成也則納之以禮不合也則出之以¶
義聖人之所許也禮載諸侯出夫人夫人比至於其國¶
以夫人之禮行至以夫人入使者將命曰寡君不敏不¶
能從而守社稷宗廟使使臣某敢告於執事主人對曰¶
寡君固前辭不教矣寡君敢不敬須以竢命大夫以下¶
<pb:KR3k0043_WYG_032-7a>¶
出妻夫使人致之曰某不敏不能從而供粢盛某也敢¶
告於侍者主人對曰某之子不肖不敢辟誅敢不敬須¶
以竢命是其進退之間從容孫順有如此先王因其義¶
之不得已而禮之不可免所以存其辭而不廢也是故¶
孔子之家三世嘗出妻矣使果以出妻爲難也然則聖¶
人非歟由是論之狥私情暱細惠不知禮義之大節謂¶
婦人無子惡疾爲不當去而欲減七出爲五出者可謂¶
野於禮也已¶
<pb:KR3k0043_WYG_032-7b>¶
　　　唐書禮樂志序　　　　　　歐陽修¶
由三代而上治出於一而禮樂逹於天下由三代而下¶
治出於二而禮樂爲虚名古者宫室車輿以爲居衣裳¶
冕弁以爲服尊爵爼豆以爲器金石絲竹以爲樂以適¶
郊廟以臨朝廷以事神而治民其嵗時聚㑹以爲朝覲¶
聘問歡欣交接以爲射鄉食饗合衆興事以爲師田學¶
校下至里閭田畮吉凶哀樂凡民之事莫不一出於禮¶
由之以教其民爲孝慈友悌忠信仁義者常不出於居¶
<pb:KR3k0043_WYG_032-8a>¶
處動作衣服飲食之間蓋其朝夕從事者無非乎此也¶
此所謂治出於一而禮樂逹天下使天下安習而行之¶
不知所以遷善逺罪而成俗也及三代已亡遭秦變古¶
後之有天下者自天子百官名號位序國家制度宫車¶
服器一切用秦其間雖有欲治之君思所改作不能超¶
然逺復三代之上而牽其時俗稍即以損益大抵安於¶
茍簡而已其朝夕從事則以簿書獄訟兵食爲急曰此¶
爲政也所以治民至於三代禮樂具其名物而藏於有¶
<pb:KR3k0043_WYG_032-8b>¶
司時出而用之郊廟朝廷曰此爲禮也所以教民此所¶
謂治出於二而禮樂爲虚名故自漢以來史官所記事¶
物名數降登揖讓拜俛伏興之節皆有司之事爾所謂¶
禮之末節也然用之郊廟朝廷自縉紳大夫從事其間¶
者皆莫能曉習而天下之人至於老死未嘗見也况欲¶
識禮樂之盛曉然諭其意而被其教化以成俗乎嗚呼¶
習其器而不知其意忘其本而存其末又不能備具所¶
謂朝覲聘問射鄉食饗師田學校冠婚䘮葬之禮在者¶
<pb:KR3k0043_WYG_032-9a>¶
幾何¶
　　　家禮序　　　　　　　　　朱　熹(後同/)¶
凡禮有本有文自其施於家者言之則名分之守愛敬¶
之實其本也冠婚䘮祭儀章度數者其文也其本者有¶
家日用之常禮固不可以一日而不修其文又皆所以¶
紀綱人道之始終雖其行之有時施之有所然非講之¶
素明習之素熟則其臨事之際亦無以合宜而應節是¶
亦不可一日而不講且習焉者也三代之際禮經備矣¶
<pb:KR3k0043_WYG_032-9b>¶
然其存於今者宫廬器服之制出入起居之節皆已不¶
宜於世世之君子雖或酌以古今之變更爲一時之法¶
然亦或詳或略無所折𠂻至或遺其本而務其末緩於¶
實而急於文自有志好禮之士猶或不能舉其要而困¶
於貧窶者尤患其終不能有以及於禮也熹之愚蓋兩¶
病焉是以嘗獨究觀古今之籍因其大體之不可變者¶
而少加損益於其間以爲一家之書大抵謹名分崇愛¶
敬以爲之本至其施行之際則又略浮文敦本實竊自¶
<pb:KR3k0043_WYG_032-10a>¶
附於孔子從先進之遺意誠願得與同志之士熟講而¶
勉行之庶㡬古人所以修身齊家之道謹終追逺之心¶
猶可以復見而於國家所以崇化導民之意亦或有小¶
補云¶
　　　宗儀讀法¶
説曰讀灋古義也周禮大司徒正月之吉始和布教灋¶
于邦國都鄙及鄉大夫州長黨正閭族嵗時屬民讀灋¶
之禮吾今以宗正行於祠堂以聯族人亦周禮之遺義¶
<pb:KR3k0043_WYG_032-10b>¶
也教之律令所以尊聖制也犯遺訓者未信得禍違律¶
令者災必逮身故律令者所以防淫佚厚倫理而維持¶
仁義之具也董子曰禮禁未然之前灋施已然之後灋¶
之所爲用易見而禮之所爲禁難知豈非以常人之情¶
爲善待勸逺惡待懼者乎示之易見之灋以防淫佚厚¶
倫理而維持乎仁義者則莫如律令四百五條此明王¶
所以齊御天下之術也庶民用之可以保身從政用之¶
可以斷獄否則陷於罪辟辱莫大焉愿我孫子欽承國¶
<pb:KR3k0043_WYG_032-11a>¶
典講習律令庶其無䧟於刑辟斯吾宗儀第一義也祖¶
考欲其子孫之賢豈在别立科教哉然罪惡之起皆成¶
於漸是故叙律之義先輕而後重先㣲而後著别籍異¶
財子孫自私之心勝其終必至於干名犯義尊卑爲婚¶
男女謹始之道缺其終必至於親屬相姦而毁罵者惡¶
逆成弑之基也故易曰履霜堅氷子弑其父非一朝一¶
夕之故其所由來漸矣嗚呼爲讀灋者其亦慎於斯義¶
矣乎¶
<pb:KR3k0043_WYG_032-11b>¶
　　　宗儀序　　　　　　　　　方孝孺(後同/)¶
君子之道本於身行諸家而推於天下則家者身之符¶
天下之本也治之可無法乎德修於身施以成化雖無¶
法或可也而古之正家者常不敢後法蓋善有餘而法¶
不足法有餘而守之人不足家與國通患之况俱無焉¶
者乎余德不能化民而竊有志於正家之道作宗儀九¶
篇以告宗人庶幾賢者因言以趍善不賢者畏義而逺¶
罪他日於大者有行焉或者其始於此¶
<pb:KR3k0043_WYG_032-12a>¶
　　　尊祖¶
人之異於物者以其知本也其所以知本者以其禮義¶
之性根於天具於心粹然出於萬物故物莫得而類之¶
今夫形禪而氣續者人與物之所同也渇而飲餒而噉¶
勞而瘁逸而嬉者人與物不相逺也卒之人貴而物賤¶
者何哉人能知尊其身之所自出而物不能也故生而¶
敬事之爲之甘膬豐柔之味以養其口爲之華軟温美¶
之服以養其體爲之采色以養其目爲之薫香以養其¶
<pb:KR3k0043_WYG_032-12b>¶
鼻順其所欲以養其心猶以爲未至也於是飭躬惇行¶
以養其德令聞嘉譽以養其名著其德美於天下後世¶
使之沒而不忘乆而彌章君子之爲人子孫非以養生¶
爲貴而以奉終爲貴非以奉終爲難而以思孝廣愛爲¶
難藏于墓祀于廟自天子達於士隆卑廣狹不同而其¶
致一也故天子七諸侯五大夫三士二官師一庶人薦¶
乎寢自外爲之制者由乎人孝敬之情出於天由乎人¶
者不可踰也本乎天者夫寧有强之者哉天之命也人¶
<pb:KR3k0043_WYG_032-13a>¶
雖至昏弱也甚無知也過先祖之墓未有不動心者時¶
焉而祀其先語及其遺事未有不嘆泣者形氣之感有¶
所受之也非偶然也故宗廟之制祭祀之禮君子以此¶
崇本反始致誠敬於其先&ZX-111b81;井之氓田則祭田祖不以¶
嵗之豐歉而變不忘其始也况於身之所自出者乎知¶
有其身而不知身之所自出是謂禽犢之民知奉其身¶
而不恤吾身之所同出是謂痿痺之民是二者雖色貌¶
爲人而其身物化也乆矣故人而不知本謂之悖不睦¶
<pb:KR3k0043_WYG_032-13b>¶
族謂之戾悖與戾惡名也世之立而談者天之所授與¶
堯舜孔子不異由顔焉而顔由孟焉而孟不此之務而¶
爲惡名之求尚爲愛其身也乎吾懼夫吾族之人爲痿¶
痺禽犢之歸而不自知也爲尊祖之法曰立祠祀始遷¶
祖月吉必謁拜嵗以立春祀族人各以祖祔食而各以¶
物來祭祭畢相率以齒㑹拜而宴齒之最尊而有德者¶
向南坐而訓族人曰凡爲吾祖之孫者敬父兄慈子弟¶
和鄰里時祭祀力樹藝無胥欺也無胥訟也無犯國法¶
<pb:KR3k0043_WYG_032-14a>¶
也無虐細民也無博奕也無鬬爭也無學歌舞以蕩俗¶
也無相攘竊姦侵以賊身也無鬻子也無大故勿黜妻¶
也無爲奴𨽻以辱先也有一於此者生不齒乎族死不¶
入于祠皆應曰諾然後族人之文者以譜至登下一嵗¶
之生卒而書舉族人之臧否其有婚姻相賙患難相恤¶
善則勸惡則戒臨財能讓養親事長能孝而悌親姻鄉¶
里能睦而順此其行之足書舉書之累有足書者死則¶
爲之立傳於譜其有犯於前所訓者亦書之能改則削¶
<pb:KR3k0043_WYG_032-14b>¶
之乆而愈甚則不削而書其名族人見必揖雖貴賤貧¶
富不敵皆以其屬而喜必慶戚必弔死以其屬服無服¶
者爲之是日不肉而羣哭之羣祭之羣葬之¶
　　　重譜¶
尊祖之次莫過於重譜由百世之下而知百世之上居¶
閭巷之間而盡同宇之内察統系之異同辨傳承之乆¶
近叙戚疎定尊卑收渙散敦親睦非有譜焉以列之不¶
可也故君子重之不修譜者謂之不孝然譜之爲孝難¶
<pb:KR3k0043_WYG_032-15a>¶
言也有徴而不書則爲棄其祖無徴而書之則爲誣其¶
祖有恥其先之賤旁援顯人而尊之者有恥其先之惡¶
而私附於聞人之族者彼皆以爲智矣而誠愚也夫祖¶
豈可擇哉兢兢然尊其所知闕其所不知詳其所可徴¶
不强述其所難考則庶乎近之矣而世之知乎此者常¶
鮮趨乎僞者常多淳安之汪氏繇其身緣而上之至於¶
魯公之族七十餘世皆有諱字卒葬若目見而耳受之¶
者其心以爲至博也而博不能勝其僞也越之楊氏親¶
<pb:KR3k0043_WYG_032-15b>¶
焬帝之裔而恥名之汙遂避而不言吳寧之杜氏越千¶
餘嵗而宗漢之延年晉之富陽侯是皆知本者之所深¶
惡而爲之者以爲工也顧不惑哉天下有貴人無貴族¶
有賢人無賢族有士者之子孫不能修身篤行而屈爲¶
童𨽻而公卿將相常發於隴畆聖賢之世不能傳其遺¶
業則夷乎恒人而縉紳大儒多興於賤宗天之生人也¶
果孰貴而孰賤乎四海之廣百氏之衆其初不過出於¶
數十姓也數十姓之初不過出於數人也數人之先一¶
<pb:KR3k0043_WYG_032-16a>¶
人也故今天下之受氏者多堯舜三王之後而皆始於¶
黄帝譬之巨木焉有盛而蕃有萎而悴其理固有然者¶
人見其常有顯人也則謂之著族見其無有達者也則¶
從而賤之貴賤豈有恒哉在人焉耳苟能法古之人行¶
古之道聞于天下傳於後世則猶古人也雖其族世未¶
著不患其不著也孔子子思以爲祖而操庸嵬之行則¶
其庸嵬自若也祖不能貴之也故吾方氏出帝榆罔而¶
譜不敢列之顯於昔者衆矣而不附之疑者闕之以傳¶
<pb:KR3k0043_WYG_032-16b>¶
疑不可詳者略之以著實而帷以篤學修身望乎族之¶
人嗚呼富貴利逹外至者也求之不可必得得之不可¶
必守守之不能必傳也仁義忠信之道備乎心不求而¶
足得之者可以行行之可以著施之盈天下而歛於身¶
不見其隘傳之被萬物而非威武勢力之所能移善尊¶
祖者思是道也行是道也天下不惟尊其身將歸德於¶
祖而祖益尊祖益尊而譜益傳斯其爲孝大矣何必趯¶
趯然爲僞而欺且誣哉¶
<pb:KR3k0043_WYG_032-17a>¶
　　　睦族¶
井田廢而天下無善俗宗法廢而天下無世家聖人之¶
立法所以收萬民之心而使之萃于一一者治道之極¶
治功之盛不可忽也故一之所在智者無所措其謀辯¶
者無所措其説勇者無所用其力如裘之領如網之綱¶
如髮之握如輹之轂如馬之有轡如牛之有紖操之則¶
歛縱之則放招之則集撝之則退屈信作止惟上之所¶
令而民不能參以私先王之民非甚異於後世也其好¶
<pb:KR3k0043_WYG_032-17b>¶
義而易使從化而畏法寧死於飢寒而不忍爲亂者豈¶
碪斧鈇鉞所能禁哉教之以其所固有故其向善也安¶
令之以其所易知故其趨化也亟當是之時同閭接畆¶
之人猶相親睦信順而大小宗法行乎宗族之間爲百¶
世之宗者百世宗之爲五世之宗者五世宗之宗其身¶
則守其訓有所猷爲皆受命於宗子而悍戾爭鬭之風¶
無自而起茍非大姦魁詐不可教令則安有不善者乎¶
故三代之俗非固羙也爲治之具既美而習使之然也¶
<pb:KR3k0043_WYG_032-18a>¶
後世願治之主王佐之臣迭興于世而卒不足幾乎古¶
豈民性之不可化邪其具之廢已乆世主便因循而憚¶
改作材士昧逺略而務近功區區補弊苴漏而未及乎¶
政教之全也民心益離而俗愈散奚獨民之罪君子預¶
有責焉吾嘗病之而未之能行則思以化吾之族人而¶
族不可徒化也則爲譜以明本之一爲始遷祖之祠以¶
維繫族人之心今夫散處於廬爲十爲百而各顧其私¶
者是人之情也縱其溺於情而不示之以知本則將至¶
<pb:KR3k0043_WYG_032-18b>¶
於紛爭而不可制今使月一㑹于祠而告之以譜之意¶
俾知十百之本出於一人之身人身之疾在乎一肢也¶
而心爲之煩貌爲之悴口爲之呻手爲之撫思夫一身¶
之化爲十百也何忍自相戕刺而不顧乎何忍見其顚¶
連危苦而不救乎何爲不合乎一而相視如塗之人乎¶
故爲睦族之法祠祭之餘復置田多者數百畆寡者百¶
餘畆儲其入俾族之長與族之廉者掌之嵗量視族人¶
所乏而補助之其贏則以爲棺椁衣衾以濟不能葬者¶
<pb:KR3k0043_WYG_032-19a>¶
産子者娶嫁者䘮者疾病者皆以私財相贈遺立典禮¶
一人以有文者爲之俾相族人吉凶之禮立典事一人¶
以敦睦而才者爲之以相族人之凡役世擇子姓一人¶
爲醫以治舉族之疾其藥物於補助之贏取之有餘財¶
者時增益之族之富而賢者立學以爲教其師取其行¶
而文其教以孝悌忠信敦睦爲要自族長以下主財而¶
私典事而惰相禮而野不能睦族没則告於祖而貶其¶
主不祠富而不以教者不祠師之有道别祠之不能師¶
<pb:KR3k0043_WYG_032-19b>¶
者則否¶
　　　廣睦¶
人之親踈有恒理而無恒情自同祖推而至於無服又¶
至於同姓愛敬之道厚薄之施固出於天而不可易然¶
有親而若踈者有踈而若親者常情變於所習也閲嵗¶
時而不相見則同姓如路人比廬舍同勞逸酒食之㑹¶
不絶則交游之人如昆弟使同姓如路人他人如昆弟¶
斯豈人之至情哉物有以移之君子未必然而常情所¶
<pb:KR3k0043_WYG_032-20a>¶
不能免也聖人之治人以常人之情爲中制俾厚者加¶
厚而薄者不至於離恐其以不接而踈踈而不相恤也¶
故爲之祭酺之法合之以燕樂飲食以洽其歡忻慈愛¶
之情恐其狥於利而不知道也肅之以鄉射讀法使之¶
祗敬戒慎而不至於怠肆祭而酺所以爲樂也讀法所¶
以爲禮也約民於禮樂而親者愈親踈者相睦此先王¶
所以爲盛也哉舉而行諸天下今未見其不可也然非¶
士之職也故欲自族而行之鄉而爲之制其制曰宗族¶
<pb:KR3k0043_WYG_032-20b>¶
嵗爲燕樂之㑹四其時則二月也五月也八月也十有¶
一月也其物則時祀之餘也其品則豕與羊各一酒醴¶
羞果惟所有而不必侈也酒以七行九行爲節也位以¶
尊卑長㓜爲序也茍尊矣雖稚子猶位乎上也茍長矣¶
雖貧且賤以齒也其言爲孝悌忠信而勿䙝也勿譁也¶
勿慢也飲雖醉而勿違禮也立子弟二人爲執禮以佐¶
酒酒至揖請飲既飲揖請醻既醻揖請殽羞二人歌詩¶
其詩則蓼莪棠棣葛藟東門唐之枤杜谷風雅之黄鳥¶
<pb:KR3k0043_WYG_032-21a>¶
之類貴其能感人而敦倫理也其數則如酒也立二人¶
講説嘉言古之人及乎教者皆在所取也將歌也將説¶
也執禮揖曰請肅以聽皆拱而坐坐則肱相比行則武¶
相御舉爵飲醻食羞皆後長者畢則旅揖辭而退少者¶
送長者于家然後返嵗爲禮儀之㑹三冬至也嵗之初¶
吉也夏至也冬至陽之始生也君子之道自此始亨矣¶
宜有慶也是日昧爽舉族自勝冠以上咸盛服造祠下¶
相揖趨及門祝啟門以次入序立以時羞獻奠酒皆再¶
<pb:KR3k0043_WYG_032-21b>¶
拜班趨出族之長坐别堂次長者率羣昆弟子姓捧觴¶
稱夀畢皆拜遂以次飲酒相拜如禮典禮以譜至北向¶
坐讀之長者命衆坐衆坐聼善惡之在書者咸讀無隱¶
設席於南楹之東北向署其上曰旌善之位善之多者¶
長者命之酒俾少者咸拜之典禮翼以就位署南楹之¶
西曰思過之所惡之累書而不改者俾立其下於是長¶
者以譜所列傳緒盛衰絶續之故明言之而告以常訓¶
曰爲善如嗜飲酒去惡如去毒螫慎思哉勿墜爾先祖¶
<pb:KR3k0043_WYG_032-22a>¶
之祀衆拱而聽皆俯首就班再拜出少者授長者杖以¶
序行乃還於家夏至隂之始生也君子所宜愼也是日¶
素服謁祠如冬至禮不飲酒不相拜讀譜之儀亦如之¶
嵗之初吉慶拜如冬至禮不讀譜鄉黨之制嵗爲燕樂¶
之㑹一其時以秋其物以祭社之餘其坐以齒以德以¶
爵其禮主於讓其儀如宗族之㑹歌詩説嘉言亦如之¶
其詩以伐木魚麗南有嘉魚菁菁者莪賔之初筵擇鄉¶
人子弟羣歌之其誦嘉言也耆老之賢者舉以教在坐¶
<pb:KR3k0043_WYG_032-22b>¶
者皆起應曰祗奉長者之訓凡族人鄉人不與于㑹者¶
八悖倫紀者鬬爭者相訟者使酒而酗者博奕者過累¶
書而不改者虐鄉里者言僞而行違者皆君子之所棄¶
也不善者棄而後知所戒然後善者尊而益勸勸戒立¶
而俗寜有不羙者乎¶
　　　奉終¶
愛敬以養生哀戚以送死墓焉而葬位焉而祭皆本於¶
禮而不敢忽者先王教民之通法也䘮而用浮屠之術¶
<pb:KR3k0043_WYG_032-23a>¶
葬而信葬師之説資㝠報於不可致詰之間徴休咎於¶
無情難驗之川阜上以爲親謀下以爲身利者此古之¶
所未聞也後世闇夫野人多趨信而甘心焉親沒於床¶
不于禮而于浮屠不哭泣擗踊而于鐘磬鐃鈸非是之¶
務則人交笑以爲簡時可葬矣泥于山川之利否而不¶
卽葬或至於終身或身死而委槥於子孫甚者子孫恐¶
葬之禍其身舉而棄諸水火葬親以禮者世反非之爲¶
愚嗚呼是何其不察而至于此極乎彼浮屠之所謂輪¶
<pb:KR3k0043_WYG_032-23b>¶
回者果可信邪天之生人物者二氣五行也其運也無¶
窮其續也無端先者過而後者來未嘗相資以爲用者¶
二氣五行之常也自草木而觀之發榮於春盛壯奮長¶
蔚乎而不可遏及乎戒之以凛風申之以霜露昔之沃¶
澤茂美一旦飄而爲浮埃化而爲汙泥蕩滅殫盡無迹¶
可窺矣其發生於明年者氣之始至者爲之也豈復資¶
既隕之餘榮乎惟人也亦然得氣而生氣既盡而死死¶
則不復有知矣茍有焚炙刲割佚樂適意身且不有而¶
<pb:KR3k0043_WYG_032-24a>¶
何以受之形盡氣盡而魂升魄降無所不盡安能入人¶
胸腹重生於世而謂之輪回也哉天地至神之氣以其¶
流行不窮故乆而常新變而不同使必資已死之人爲¶
將生之本則造化之道息矣烏足爲天地倘或有之人¶
固不知之也浮屠亦人耳何自而獨知之彼以其茫昧¶
不可揣索故妄言以誣世夫豈可信而事其教乎孔子¶
謂祭之以禮爲孝則是異端之妄棄聖典而不信者其¶
爲非禮也大矣不孝孰加焉而闇者顧安之而不以爲¶
<pb:KR3k0043_WYG_032-24b>¶
非胡可哉葬師之動人以禍福而其説尤怪人之昌隆¶
盛熾者其先必有厚德之遺賤貧夭絶者必有餘惡之¶
著山川何與焉誕者則不然聞有貴富之人於此則歸¶
福於其塋塚曰此某形也此某徴也於葬之法宜爾也¶
聞有貧賤之人於此則曰此葬之罪也此於法宜至於¶
斯也信斯言也則人之多財而力足者皆相率而爲不¶
善及乎死也求善地以葬其身則可免子孫於禍夫孰¶
肯爲善乎由大者而論之繫乎盛衰者莫大乎國都殽¶
<pb:KR3k0043_WYG_032-25a>¶
函河渭無異也秦帝之亡漢帝之昌隋據之而促唐據¶
之而長果在於善地乎帝王之尊家天下而役海内使¶
地善而可興竭智以營陵廟奚求而不致而亡國敗主¶
相屬則果不在乎此也審矣古之卜宅兆云者以神道¶
定民志耳非視岡阜之向背逆順臆度目斷如世之葬¶
師之爲也葬師祖晉郭璞書其書茍可信璞用之以葬¶
其祖考宜有竒驗不誣而璞卒死於簒賊其身不能福¶
而謂能福乎人其可信否邪世之人多信之不知自陥¶
<pb:KR3k0043_WYG_032-25b>¶
於不孝而莫之贖也嗚呼先王之禮一失而流於野再¶
壞而習於忍曁其大壞而不可爲忽乎䧟於不孝而不¶
之覺也寧不哀哉天下之人其小者習為忍是可忍也¶
吾不能知其所至矣其心淫浸膠固非空言所能革也¶
吾獨以告吾族人親䘮必以三年三年之制必循禮勿¶
以浮屠從事違者生罰之死不祀於先祠葬卜吉凶而¶
勿泥葬師之説期必以三月三月不能至五月五月不¶
能止七月過一嵗者如違䘮禮之罰必刻壙志墓銘力¶
<pb:KR3k0043_WYG_032-26a>¶
不足者刻其名俾後有考作方氏䘮塟儀¶
　　　務學¶
學者君子之先務也不知爲人之道不可以爲人不知¶
爲下之道不可以事上不知居上之道不可以爲政欲¶
逹是三者舍學而何以哉故學將以學爲人也將以學¶
事人也將以學治人也將以矯偏邪而復于正也人之¶
資不能無失猶鑑之或昏弓之或枉絲之或紊茍非循¶
而理之檠而直之瑩而拭之雖至羙不適於用烏可不¶
<pb:KR3k0043_WYG_032-26b>¶
學乎夫學非爲華寵名譽爵禄也復其性盡人之道焉¶
耳彼蠕而動翾而鳴者不知其生之故與其爲生之道¶
是以物而不神㝠而不靈人之爲學所以自異於物也¶
匪特異於物欲異於衆人也匪特異於衆人上將合乎¶
天地㧞乎庶類之上而爲後世之則也其説存於易詩¶
書春秋三禮其理具乎心其事始乎窮理終乎知天其¶
業始於修已終於治人其功用至於均節運化涵育萬¶
物大得之而聖深造之而賢勉修之而爲君子聖賢君¶
<pb:KR3k0043_WYG_032-27a>¶
子非天墜而地出人爲之也舉夫人之身皆可爲聖賢¶
而乃不異於物曷過哉不知務學之方也今世俗之儒¶
申申而行由由而言滕口頰播簡牘以誇乎人知非不¶
博言非不華矣而於古之學未也何哉爲其泛而無本¶
也漫而無統也可喜而無用也君子之學積諸身行於¶
家推之國而及於天下舉而措之秩如也奚待詞説乎¶
以詞説爲學上以是取士下以是自期此士所以莫逮¶
乎古也嗚呼無善教而天下無善士無善士而天下無¶
<pb:KR3k0043_WYG_032-27b>¶
善俗世俗之陋其患豈㣲也哉余不欲學者之類之也¶
方氏之學以行爲本以窮理誠身爲要以禮樂政教爲¶
用因人以爲教而不强人所不能師古以爲制而不違¶
時所不可此其大教也其小學曰七嵗而學訓之孝弟¶
以端其本訓之歌謡諷諭之切乎理者以發其知羣居¶
而訓之和賜之以物而導之讓愼施扑楚以養其恥敏¶
者守之以重黙木者開之以英慧柔者作之强者抑之¶
扶之植之摧之激之而童子之質成矣其大學曰立四¶
<pb:KR3k0043_WYG_032-28a>¶
教皆本於行行不修者不與一曰道術二曰政事三曰¶
治經四曰文藝一道術視其人質之端方純明知㣲近¶
道者與言考其言行以稽其所進試其問難以審所造¶
政事文藝其材之所能者無不學也二政事視其通明¶
才智者使學焉治民之政八制産平賦興教聽訟禦灾¶
恤孤御吏禁暴悉民情知法意爲政事本試以言授以¶
事而觀其所堪三治經精察燭理篤信不惑而長講説¶
者爲之四文藝博文多識通乎制度名物立言陳辭可¶
<pb:KR3k0043_WYG_032-28b>¶
以爲世教者其極也試之之日皆以終月皆欲其稱其¶
教之名也教之存乎師化之遲速存乎人得其人推而¶
用之不難於天下夫豈一家之學也哉¶
　　　謹行¶
士之爲學莫先於愼行行之於人猶室之有棟柱也帛¶
之有絲縷也木之有本也馬之有足也鳥之有翼也聖¶
得是而後爲聖賢得是而後爲賢君子修是而爲善小¶
人失是而陷於横逆禽獸之為夫焉可忽哉積之如升¶
<pb:KR3k0043_WYG_032-29a>¶
髙之難而或敗於談笑爲之於閫閾之内而或播於四¶
海九州才極乎羙藝極乎精政事治功極乎可稱而行¶
一有不掩焉則人視之如汙穢不潔避之如虎狼賤之¶
如犬豕并其身之所有與其疇昔竭力專志之所爲者¶
而棄之矣可不慎乎夫口之便於甘肥體之便於華美¶
耳目之耽於所思心志之趨於所樂家欲富而身欲尊¶
者人之同情聖賢之所不能無也然而學道之士禁制¶
克節惟恐是念之萌於中蒯衣藿食黜好寡欲終身而¶
<pb:KR3k0043_WYG_032-29b>¶
不敢怠者誠知輕重之分也人之身不越乎百年善愛¶
其身者能使百年爲千載不善愛其身者忽焉如蚊蚋¶
之處乎盎缶之間夫蚊蚋之生亦自以爲適矣而起滅¶
生死不踰乎旬月當其快意於所欲以盎缶爲天地而¶
不知其所處之㣲昧陋之民亦若是矣迷溺於聲色勢¶
利以身爲之役而不以勞其心以爲至樂也而不知其¶
可悲也甚適也而不知其爲汙辱也均之爲身也聖賢¶
之尊榮若彼而衆人之汙辱若此曷爲而然哉愼行與¶
<pb:KR3k0043_WYG_032-30a>¶
否致之耳難成易毁者行也難立易傾者名也得之不¶
能乆於身樂未既而憂繼之者人之欲也以富貴利逹¶
易汙辱之名猶食烏喙而易死也况倐忽接於耳目者¶
之不足恃乎故人有殺身而狥君親者非不愛身也愛¶
其身甚而欲納之於禮義其爲慮甚逺矣寧死而不肯¶
以非義食知義之重於死也寧無後而不敢以非禮娶¶
知失禮之重於無後也僥倖茍冒於一時而蒙垢被汙¶
於萬世小則閭里識之以爲訾大則册書著之天下笑¶
<pb:KR3k0043_WYG_032-30b>¶
之聞其名則唾噦不欲入于耳計其所得曽不若秋毫¶
而賤辱其身使孝子羞以爲父正士羞以爲友遺裔逺¶
𦙍羞以爲祖不亦惑哉且人不患不富貴而患不能愼¶
行無行而富貴無益其爲小人守道而貧賤無損其爲¶
君子吾家自始遷祖至於余身十五世矣以言乎貲産¶
則不踰于中家以言乎爵禄則未有位乎朝者然而不¶
愧於人見推於世者以先人世有積德蓄學操行異乎¶
恒人焉耳逺者余不足知之若曽大父西洲府君之純¶
<pb:KR3k0043_WYG_032-31a>¶
厚慤大先君太守貞惠公之廉介方正視古之賢者豈¶
有間哉吾族之人曁將來而未至者烏可不效也人莫¶
不喜爲名人之子孫而不知其尤難於衆人蓋德大則¶
難繼行髙則難稱有善過於人人未之取也曰其祖之¶
賢不但如斯而已有惡未著人已責之以爲不肖曰若¶
之祖何人也而爲此哉故生於㣲宗庸族者過易隱而¶
善易著以其特出掩於其先人皆異之故不求其備也¶
生於世家者過易聞而善難昭以其先多顯人而不可¶
<pb:KR3k0043_WYG_032-31b>¶
企也嗚呼方氏之嗣人奈何而不愼乎君臣父子兄弟¶
夫婦朋友五者天倫也斁天倫者天之所誅天之所誅¶
人之所棄生不齒死不服塟不送主不入祠譜不書其¶
名行和於家稱於鄉德可爲師者終則無服者爲服緦¶
麻有服者如禮祭雖已逺猶及雖無主祭者猶祭如是¶
而不能爲君子則非方氏之子孫也告于祠而更其姓¶
不列于譜¶
　　　脩德¶
<pb:KR3k0043_WYG_032-32a>¶
能爲衆人所不能行之事者其子孫必享衆人所不能¶
致之福人之爲善非爲子孫計也然天道之於善人以¶
及其身爲未足常推餘澤以福其後人則亦曷嘗不爲¶
子孫計哉苐衆人之計速而易致而君子之澤逺而難¶
醻故趨乎善者常少溺乎利者常多衆人每笑爲善之¶
士爲迂緩無術而不知天道之所佑固在此而不在彼¶
也天下無千載全盛之國無百年全盛之家天豈不欲¶
有家國者乆而不墜哉或一再傳而失之或未終其身¶
<pb:KR3k0043_WYG_032-32b>¶
而不振得之於勞勩艱難之餘而敗之於談笑燕安之¶
頃非其智力所不能德不足而子孫無所藉以自立也¶
人之生於德善之家猶木之生沃土蚤發而易長華茂¶
而後凋磽田瘠壠雖有萌蘖之滋拳曲擁腫終不足觀¶
則所藉使之然耳今之人莫不欲子孫之蕃賢才之夥¶
傳緒乆而不衰而莫能爲善此猶不藝而欲穫也不獵¶
而欲衣狐貉也孰從而致乎故富貴而不修德是以爵¶
禄貨財禍其身也富貴其子孫而不力爲善是置子孫¶
<pb:KR3k0043_WYG_032-33a>¶
於賤辱之穽爭奪之區而不顧也使貴而可傳則古之¶
顯人與齊魏秦楚之君至今不失祀矣使富而可傳則¶
趙孟三桓之裔有餘積而無憂矣然而皆莫之存何哉¶
德澤旣竭而後人莫能繼也先人有千乗之勢萬室之¶
邑不足恃也金帛菽粟盈溢廪廥不足恃也惟有餘德¶
焉爲可恃而恃之者身必危可恃以存者其惟德修于¶
身而不懈者乎德有及乎數百年者有及乎百嵗者有¶
及乎當世者有及乎一鄉行乎一家者子孫之食其報¶
<pb:KR3k0043_WYG_032-33b>¶
也恒視所及爲廣狹道術材略髙世而㧞類或見于事¶
功佐明主除暴亂立法制或著於書以陳仁義政教正¶
人心於將亡遏邪説於欲盛此德於數百年者也不能¶
如彼之盛而其所爲可以扶衰拯溺爲百年所依怙者¶
百年之所德也又不能然而濟當時之難者當時之所¶
德也下此而盡力於一鄉行法於一家鄉與家賴之亦¶
可以及其子孫俾不遽至於禍敗况其所及愈大則所¶
利愈逺乎閭巷之士欲澤天下後世固非其職然因其¶
<pb:KR3k0043_WYG_032-34a>¶
身之所居以爲其分之所當爲奚爲而不可也故事親¶
而孝事長而弟族焉而睦姻焉而義慈恭惠和不犯不¶
忮以此守身而無愧者其德可以澤其子推而行于鄉¶
矜寒恤飢周人之所不及而爲人之所難爲其𦙍嗣有¶
不興者乎有位而立功學道而立言皆人所可致者孰¶
謂吾族之人而不能爲善人乎孰謂爲善而果不可恃¶
乎¶
　　　體仁¶
<pb:KR3k0043_WYG_032-34b>¶
天之生人豈不欲使之各得其所哉然而勢有所不能¶
故托諸人以任之俾有餘補不足智愚之相懸貧富之¶
相殊此出於氣運之相激而成者天非欲其如此不齊¶
也而卒不能免焉是氣行乎天地之間而萬物資之以¶
生猶江河之流渾涵奫淪其所衝激不同而所著之狀¶
亦異大或如蛟龍小或如珠璣或聲聞数千里而或汨¶
然而止水非有意爲巨細於其間也而萬變錯出而不¶
可禦人何以異於斯乎智可以綜覈海内而闇者無以¶
<pb:KR3k0043_WYG_032-35a>¶
謀其躬財或可以及百世而餒者無一啜之粟天非不¶
欲人人皆智且富也而不能者勢不可也勢之所在天¶
不能爲而人可以爲之故立君師以治使得於天厚者¶
不自專其用薄者亦有所仰以容其身然後天地之意¶
得聖人之用行而政教之説起故聖賢非爲己設也所¶
以爲愚不肖之資貨財非富匹夫也固將俾分其餘以¶
補人之匱乏三代之盛是法行于朝廷逹于州里成於¶
風俗而入於人心是以天下無怨嗟之民乆矣其亡而¶
<pb:KR3k0043_WYG_032-35b>¶
莫之復也世之志義之士猶有推其所有餘行其所可¶
爲者其亦先王之所取者乎然非知本者不知其意之¶
美也人之挾所長以虐同類由不知本故耳使知斯人¶
之生皆本於天視人之顛隮陷溺與已無以異則民焉¶
有失所之患哉余病乎未能而欲試諸鄉閭以爲政本¶
數百家之鄉其人必有才智貲産殊絶於衆者雖廢興¶
迭出而未嘗無每鄉推其尤者爲之表使爲二廪三學¶
廪之法豐嵗夏秋自百畆之家以上皆入稻麥于廪稱¶
<pb:KR3k0043_WYG_032-36a>¶
其家爲多寡寡不下十升多不過十斛使鄉之表籍其¶
數而衆閲守之度其九嵗可得千斛以備凶荒扎瘥及¶
死䘮之不能自存者其入也先富而出也先貧出也視¶
口而入也視産多者皆庚加息十一不能庚則否廪之¶
左立祠以祠入粟多而及人博者祠之左右序揭二版¶
左曰嘉善書其人之績版以朱書以青右曰愧頑版不¶
飾書以白書吝而私者爲衣而不均者漁其利而不恤¶
民者嵗再集衆謁祠而讀之以爲戒學之法各立師一¶
<pb:KR3k0043_WYG_032-36b>¶
人以有德而服人者爲之立司教二人司過二人司禮¶
三人鄉人月吉盛衣冠相率謁學暇則遊於學問乎師¶
有違過者於師乎治悖教不良者師與其罰其教法如¶
族學之儀¶
　¶
　¶
　¶
　稗編卷三十二¶
