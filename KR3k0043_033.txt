# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.374227
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十三
<pb:KR3k0043_WYG_033-1a>¶
欽定四庫全書¶
　稗編卷三十三　　　　　明　唐順之　撰¶
　　禮十一(諡法/)¶
　　　周公諡法　　　　　　　張守節¶
惟周公旦太公望開嗣王業建功于牧野終將塟乃制¶
諡遂叙諡法諡者行之迹也號者功之表也車服者位¶
之章也是以大行受大名細行受細名行出於己名生¶
於人民無能名曰神一德不懈曰簡靖民則法曰皇平¶
<pb:KR3k0043_WYG_033-1b>¶
易不訾曰簡德象天地曰帝尊賢貴義曰恭仁義歸徃¶
曰王敬事供上曰恭立志及衆曰公尊賢敬讓曰恭執¶
應八方曰侯旣過能改曰恭賞慶刑威曰君執事堅固¶
曰恭從之成群曰君愛民長弟曰恭揚善賦簡曰聖執¶
禮御賔曰恭敬賔厚禮曰聖芘親之闕曰恭照臨四方¶
曰明尊賢讓善曰恭譛訴不行曰明威儀悉備曰欽經¶
緯天地曰文大慮靖民曰定道德博聞曰文純行不爽¶
曰定勤學好問曰文安民大慮曰定慈惠愛民曰文安¶
<pb:KR3k0043_WYG_033-2a>¶
民法古曰定愍民惠禮曰文闢地有德曰襄賜民爵位¶
曰文甲胄有勞曰襄綏柔士民曰德小心畏忌曰僖諫¶
争不威曰徳有代而還曰釐剛强直理曰武質淵受¶
諫曰僖威强敵德曰武温柔賢善曰懿克定禍亂曰武¶
心能制義曰度刑民克服曰武聰明睿哲曰獻夸志多¶
窮曰武智質有聖曰獻安民立政曰成五宗安之曰孝¶
淵源流通曰康慈惠愛親曰孝温柔好樂曰康協時肇¶
厚曰孝秉徳不回曰孝安樂撫民曰康合民安樂曰康¶
<pb:KR3k0043_WYG_033-2b>¶
執心克莊曰齊布徳執義曰穆資輔就共曰齊中情見¶
貌曰穆甄心動懼曰頃容儀恭美曰昭敏以敬慎曰頃¶
昭德有勞曰昭柔德安衆曰靖聖聞周逹曰昭恭已鮮¶
言曰靖治而無𤯝曰平寛樂令終曰靖執事有制曰平¶
威徳剛武曰圉布綱治紀曰平彌年壽考曰胡由義而¶
濟曰景保民耆艾曰胡耆意大慮曰景彊毅果敢曰剛¶
布義行剛曰景追補前過曰剛清白守節曰貞猛以剛¶
果曰威大慮克就曰貞不隠無屈曰貞彊毅執正曰威¶
<pb:KR3k0043_WYG_033-3a>¶
闢土服逺曰桓治典不殺曰祈克敬動民曰桓大慮行¶
節曰孝闢土兼國曰桓治民克盡曰使能思辯衆曰元¶
好和不爭曰安行義說民曰元道徳純一曰思始建國¶
都曰元大省兆民曰思主義行徳曰元外内思索曰思¶
聖善周聞曰宣追悔前過曰思兵革亟作曰莊行見中¶
外曰慤叡圉克服曰莊狀古述今曰譽勝敵志強曰莊¶
昭功寜民曰商死於原野曰莊克殺秉政曰夷屢征殺¶
伐曰莊安心好靜曰夷武而不遂曰莊執義揚善曰德¶
<pb:KR3k0043_WYG_033-3b>¶
柔質慈民曰惠慈仁短折曰懐愛民好與曰惠述義不¶
克曰丁夙夜警戒曰敬夙夜恭事曰敬有功安民曰烈¶
象方益平曰敬秉德尊業曰烈合善典法曰敬剛克為¶
伐曰翼剛徳克就曰肅思慮深逺曰翼執心決㫁曰肅¶
外内貞復曰白不生其國曰聲不勤成名曰靈未家短¶
折曰殤死而志成曰靈愛民好治曰戴死見神能曰靈¶
典禮不愆曰戴亂而不損曰靈短折不成曰殤好祭神¶
鬼曰靈隠拂不成曰隠極知鬼事曰靈不顯尸國曰隠¶
<pb:KR3k0043_WYG_033-4a>¶
見美堅長曰隠殺戮無辜曰厲官人應實曰知愎很遂¶
過曰刺肆行勞祀曰悼不思忘愛曰刺年中蚤夭曰悼¶
早孤短折曰哀㓙年無榖曰荒好變動民曰躁外内從¶
亂曰荒不悔前過曰戾好樂怠政曰荒怙威肆行曰醜¶
在國遭憂曰愍壅遏不通曰幽在國逄難曰愍早孤鋪¶
位曰幽禍亂方作曰愍動祭亂常曰幽使民悲傷曰愍¶
柔質愛諫曰慧貞心大度曰匡名實不爽曰質徳正應¶
和曰莫温良好樂曰良施勤無私曰類慈和徧服曰順¶
<pb:KR3k0043_WYG_033-4b>¶
思慮果逺曰明博聞多能曰憲嗇於賜與曰愛滿志多¶
窮曰惑危身奉上曰忠思慮不爽曰厚克威㨗行曰魏¶
好内逺禮曰煬克威惠禮曰魏怠政外交曰推去禮逺¶
衆曰煬教誨不倦曰長䟽逺繼位曰紹肇敏行成曰直¶
彰義揜過曰堅内外賔服曰正華言無實曰夸好亷自¶
克曰節逆天虐民曰抗好更改舊曰易名與實爽曰繆¶
愛民在刑曰克擇善而從曰比除殘去虐曰湯亂而不¶
損爲靈隠哀也景武也施徳為文除惡為武辟地為襄¶
<pb:KR3k0043_WYG_033-5a>¶
服逺為桓剛克為僖柔克為懿履正為莊有過為僖施¶
而不成為宣惠無内徳為獻治而生眚為平亂而不損¶
為靈由義而濟為景餘皆象也¶
　　　皇后諡及夫人無諡議　　　通　典(後同/)¶
白虎通云后夫人諡臣子共於廟定之或曰出之於君¶
然後加之婦人天夫故由君而已婦人本無外事是故¶
不於郊五經通義云婦人以隨從為義夫貴於朝婦貴¶
於室故得蒙夫之諡或曰文王之妃曰文母宋恭公妻¶
<pb:KR3k0043_WYG_033-5b>¶
恭姬是也又曰夫人無爵故無諡或曰夫人有諡夫人¶
一國之母脩閨門之内則下以化之故設諡章其善惡¶
公羊曰塟宋恭姬稱其諡賢之也卿大夫妻命婦也無¶
諡者以賤也妾無諡亦以卑賤無所能與猶士卑小不¶
得諡也東晉穆帝時彭城國上言為大妃李求諡太常¶
王彪之以為由於婦人無爵既從夫爵則已無實爵以¶
從為稱也以從為稱則無諡可知春秋婦人有諡者周¶
末禮壊耳故服䖍注聲子之諡非禮也杜氏注惠公仲¶
<pb:KR3k0043_WYG_033-6a>¶
子亦云非禮婦人無諡泰始以來蕃國王妃無有諡者¶
中興敬后登祚乃追諡耳瑯瑘武王諸葛妃恭王夏侯¶
妃元帝猶抑蒸蒸之至不追諡今彭城太妃不應諡¶
　　　太子無諡議¶
周制士冠禮云天子之元子士也士無諡是知太子無¶
諡以未得有所施行故不得設諡東晉瑯瑘世子未周¶
而卒大司農表瑯瑘世子降君一等宜諡哀愍太常賀¶
循云諡者所以表功行之目也故古者未居成人之年¶
<pb:KR3k0043_WYG_033-6b>¶
及名位未備者皆不作諡也是以周靈王太子聰哲明¶
智年過成童亡猶無諡春秋諸侯即位之年稱子踰年¶
稱君稱子而卒皆無諡名未成也未成為君既無君諡¶
時見稱子復無子諡明俱未得也惟晉之申生以仁孝¶
遭命年過成人晉人悼之故特為諡諸國無例也及至¶
漢代雖遵之義過於古禮然亦未有未踰年之君而立¶
諡也殤沖二帝皆已踰年方立諡按哀沖太孫各以㓜¶
齡立諡不必依古然皆即位臨官正名承重與諸下定¶
<pb:KR3k0043_WYG_033-7a>¶
君臣之義尊成體具事無所屈且天下之名至重體其¶
尊者亦宜殊禮故隨時定制有立諡之事也瑯瑘世子¶
雖正體乎上生而全貴適可明嫡統之義未足定為諡¶
之證也¶
　　　諸侯卿大夫諡議¶
尚書衛凱奏舊制諸王及列侯薨無少長皆賜諡古之¶
有諡隨行美惡非所以優之又次以明識昭穆使不錯¶
亂也臣以為諸侯王及王子諸公侯薨可隨行跡賜諡¶
<pb:KR3k0043_WYG_033-7b>¶
其列侯始有功勞可一切賜諡至於襲封者則不賜諡¶
尚書趙咨又奏云其諸襲爵守嗣無殊才異勲於國及¶
未冠成人皆不應賜諡黄門侍郎荀侯議以為古之諡¶
紀功懲惡也故有桓文靈厲之諡今侯始封其以功烈¶
受爵土者雖無官位宜皆賜諡以記其功且旌奉法能¶
全爵禄者也其斬將搴旗以功受爵而身在本位類皆¶
比列侯自闗内侯以下及名號賜爵附庸非諡所及皆¶
可闕之若列侯襲有官位比大夫以上其不蒞官理事¶
<pb:KR3k0043_WYG_033-8a>¶
則當宿衞中勤或身死王事皆宜加諡其襲餘爵既無¶
功勞官小善㣲皆不足録¶
　　　君臣同諡議¶
東晉孝武太元四年光禄勲王欣之表伏尋太康中郭¶
奕諡曰景有司執孝宗同號臣聞姬朝盛明父子齊稱¶
諸侯與周同諡經諸哲王不易之道也宜遵古典訓範¶
來裔徐邈議按郭奕諡景詔實不以犯帝諡而改也又¶
武帝永平元年詔書貴賤不嫌同號周公諡文君父同¶
<pb:KR3k0043_WYG_033-8b>¶
稱名行不殊諡何得異自今以後其各如禮尚書奏文¶
武舉其一致聖賢有時而同故文王經緯天地孔文子¶
不耻下問所以為文也逺稽周典嘉號通乎上下近惟¶
太康改謚匪嫌同稱自頃議者或乖體尚之實非所以¶
經綸無窮永代垂式欣之表抑實舊典宜如所陳¶
　　　單複諡議¶
東晉時太常蔡司空謨諡議云博士曹耽等議曰謨可¶
謂善始令終者矣按諡法布徳執義曰穆司空左長史¶
<pb:KR3k0043_WYG_033-9a>¶
孔嚴與王彪之書云博士引禮之義以通高尚之事穆¶
誠是美諡然蔡公徳業既重又是先帝師傅居總録之¶
任則是㕘二宰相考行定名義存實録不可不詳彪之¶
答按諡法布徳執義曰穆謂此名目殊為不輕太始初¶
張皇后太寧庾太后並諡曰穆魏司空陳泰王㫤賀循¶
皆名士也並謚曰穆此與蔡公名體相應中朝複諡亦¶
不勝單安平獻王孚齊獻王攸並單謚自頃複諡者非¶
大晉舊典必重複諡也盖是近來儒官相承近意耳皆¶
<pb:KR3k0043_WYG_033-9b>¶
顧命重勲或居分陜或處阿衡蔡公存謙素之懐不當¶
此任于今詠之所以不複諡欲令異於數公所以標沖¶
虚述徳美也又中朝及中興曽居師傅及録臺事者亦¶
皆不複諡山李二司徒吾族父安豐侯近賀司空荀太¶
尉顗周光禄顗或曽師傅或曽總録並不複諡吾謂此¶
諡𢎞美不應飜改按諡法條有限而應者無限亦何得¶
令名徳必皆齊同逺准周之文武則後代不應復得通¶
用此名近校晉朝舊比山濤荀顗周顗諡康羊祜荀朂¶
<pb:KR3k0043_WYG_033-10a>¶
同諡成此例甚衆不可悉載近朱伯高諡簡時尚書符¶
却已不應與和嶠同諡蔡為太常㩀上論可同理甚有¶
義遂便施行蔡家故當有此故事准例如此複無所為¶
疑¶
　　　諡法序論　　　　　　　　鄭　樵(後同/)¶
法之為諡者取一文耳非有說也諡法行而其説紛紛¶
其書見於世者有周公諡法有春秋諡法有廣諡有今¶
文尚書有大戴記有世本有獨㫁有劉熈之書有来奥¶
<pb:KR3k0043_WYG_033-10b>¶
之書有沈約之書有賀琛之書有王彦威之書有蘇冕¶
之書有扈蒙之書有蘇洵之書其實皆由漢魏以來儒¶
生取古人之諡而釋以已說集而為法也故蘇氏曰周¶
公之法反取賀琛之新法而載之書是知世之諡法其¶
名尤古者益非古法也今考周公之書所用後人之語¶
甚多是皆為諡法者展轉相因言文雜揉無足取也惟¶
沈約之書博採古今銓次有紀然亦無所建明至蘇氏¶
承詔編定六家諡法乃取周公春秋廣諡沈約賀琛扈¶
<pb:KR3k0043_WYG_033-11a>¶
蒙之書㫁然有所去取其善惡有一成之論實前人所¶
不及也皇也帝也王也公也侯也君也師也長也胥也¶
實尊卑之號上下之稱且生有爵死有諡以是為諡未¶
之敢聞也若帝王可以為諡則天子亦可以為諡矣若¶
公侯可以為諡則卿大夫亦可以為諡矣若師長可以¶
為諡則父兄亦可以為諡矣無義之談莫此為甚經幾¶
百年間而後蘇子闢之堯取累土以命名舜取濃華以¶
命名禹取於獸湯取於水桀以喬木紂以繹絲是非已¶
<pb:KR3k0043_WYG_033-11b>¶
之所更必父兄之所命也且生有爵死有諡以是為諡¶
未之敢聞也蘇氏未暇及臣不敢後焉謹條其可用者¶
二百十諡分為三類只以一文見義無事乎文之廣無¶
事乎說之繁庶乎表裏蘓氏之學是亦典禮之大者¶
　　　後論¶
語曰孔文子何以謂之文也子曰敏而好學不耻下問¶
是以謂之文也然則文子之諡初無諡法仲尼則因問¶
而即其人之行事以釋之奈何先立其法必使人之曲¶
<pb:KR3k0043_WYG_033-12a>¶
中也規矩本為方圎設而非豫為小大劑量使制器者¶
範圍於此况所作之法只採經傳之言其間有大不通¶
理處子曰敏而好學不耻下問是以謂之文而云敏而¶
好學曰文可也孟子曰陳善閉邪謂之敬而云陳善閉¶
邪曰敬可也易之益曰君子見善則遷有過則改而云¶
遷善改過曰益可也左氏曰共用之謂勇而云率義共¶
用曰勇可也柰何詩曰哿矣能言巧言如流而云(闕/)¶
　　曰哿可乎書曰賔于四門四門穆穆而云闢于四¶
<pb:KR3k0043_WYG_033-12b>¶
門曰穆可乎傳曰季子生而有文在其手曰友遂命之¶
而云有文在手曰友何義也書曰乃聖乃神乃武乃文¶
而云乃聖乃神曰武何義也詩序曰太平之君子能持¶
盈守成而云持盈守滿曰成何義也至於終始如一者¶
則謂之終為人所渇望者則謂之渇於義安乎取並后¶
匹嫡之義而為並取牝鷄之晨惟家之索義而為索是¶
可用乎千百年間學者見之禮官博士行之而㫁無以¶
為非者¶
<pb:KR3k0043_WYG_033-13a>¶
　　　晉太宰何曽諡議　　　　　秦　秀(後同/)¶
故太宰何曽雖階世族之𦙍而少以高亮嚴肅顯登王¶
朝然資性驕奢不循軌則詩云節彼南山惟石巖巖赫¶
赫師尹民具爾瞻言其徳行高峻動必以禮耳丘明有¶
言儉徳之恭侈惡之大也大晋受命勞謙隠約曽受寵¶
二代顯赫累世暨乎耳順之年身兼三公之位食大國¶
之租荷保傅之貴方之古人責深負重雖鞠躬盡瘁猶¶
不稱位而乃驕奢過度名被九域以古義言之非惟失¶
<pb:KR3k0043_WYG_033-13b>¶
輔相之宜實壊人倫之教近世以来宰臣輔相未有受¶
垢辱之聲被有司之劾而蒙恩貸若曽者也周公弔二¶
季之陵遲哀大教之不行於是作諡以紀其終曽参奉¶
之啓手歸全易簀而没盖明慎終死而後已齊之史氏¶
世陪臣耳猶書君賊累死不懲况於皇代守典之官敢¶
畏彊盛而不盡禮管子有言禮義亷耻是謂四維四維¶
不張國乃滅亡宰相大臣人之表儀若生極其情死又¶
無貶是則帝室無正刑也王公貴人復何畏哉所謂四¶
<pb:KR3k0043_WYG_033-14a>¶
維復何寄乎謹按諡法名與實爽曰繆怙亂肆行曰醜¶
宜諡繆醜¶
　　　晉賈充諡議¶
賈充無子舎宗族弗立而以異姓外孫韓謐為後悖禮¶
溺情以亂大倫昔鄫飬外孫莒公子為後春秋書莒人¶
㓕鄫聖人豈不知外孫親邪但以義推之則無父子之¶
親而絶祖宗之祀諡法昏亂紀度曰荒請諡為荒¶
　　　唐呂諲諡議　　　　　　　獨孤及¶
<pb:KR3k0043_WYG_033-14b>¶
呂諲任職從政聰敏肅給能以才智潤餙吏道至徳中¶
與三司同鞫大獄獨引律文附㑹經義而平反之當時¶
卒用中典諲參其論在台司齪齪雖無匪躬之能然平¶
章法度守而勿失其為荆一年有成號令明具賦歛均¶
一物有制而事有倫大抵以威信為主戮陳希昂按申¶
太芝之奸而三楚之人恱服厥功茂焉自至徳已来荷¶
推轂受脤之寄處方面者數十軰而將不驕卒不惰政¶
脩人和如諲者盖鮮矣豈不以人散乆矣而兵未戢挹¶
<pb:KR3k0043_WYG_033-15a>¶
濁流者難俟清整棼絲者難為工諲當此時能以慈惠¶
易其疾苦且訓其三軍如臂使指闔境無㧞葵㗖棗之¶
盜而楚人到于今猶歌詠之其識畧必有過人者雖欲¶
勿褒之其可乎按諡法威徳克就曰肅禁暴威也愛人¶
徳也考禮議名而擬諸形容請諡曰肅謹議駁議曰伏¶
以故相國江陵尹兼御史大夫贈吏部尚書呂公諲昔¶
事先朝累當大任至徳之初天歩艱難公首披荆榛扈¶
蹕靈武忘軀進忠一日三接先朝察匪躬之節納沃心¶
<pb:KR3k0043_WYG_033-15b>¶
之議爰立作相弼諧神人其嘉謀嘉猷獻可替否之迹¶
入則造膝出則詭辭温樹不言難可得而知也至有爛¶
焉明白欲盖而彰者請區而載之乾元收復之際兩都¶
衣冠多繋於三司詔獄御史中丞崔良器議事失入時¶
宰苖太師崔趙公等雖廷諍之然未堅決公有犯無隠¶
引經正辭上是其言刑為之省所活者盖數百人明主¶
收雷電之威聖朝行寛大之典者繄公之力也古者進¶
賢受上賞書不云乎咎繇曰都在知人公踐台衡專以¶
<pb:KR3k0043_WYG_033-16a>¶
推賢任人為務故相國房公琯故吏部侍郎韋公陟入¶
登右職皆公之由今相國黄門侍郎杜公之涖江陵也¶
公薦在方面之任今相國中書侍郎元公之在度支也¶
公咨以幕府之政曽未幾嵗而二相接武於上台天地¶
交泰聖賢相得庶績咸熈五典克從者資公之舉善也¶
則子皮之舉子産鮑叔之舉管仲蕭何之舉曹参武侯¶
之舉蔣琬方之前人我有餘地其在荆南也戢兵和衆¶
令行禁止理績為天下最雖古之羊杜無得而踰今太¶
<pb:KR3k0043_WYG_033-16b>¶
常議荆南之政詳矣而曰在台司齪齪無匪躬之能者¶
乃抉瑕掩瑜之論非中適之言也國家故事宰臣之諡¶
皆用二字以彰善旌徳焉夫以呂公文能無害武能禁¶
暴貞則幹事忠則利人盛烈𢎞規不可備舉傳叙八元¶
之徳曰忠肅恭懿若以美諡擬於形容請諡吕公曰忠¶
肅謹議博士獨孤及重議曰呂諲任宰相日淺當時㑹¶
肅宗躬親庶政群臣畏威奉職而已雖有謨謀於巖廊¶
之上莫由有知之者其荆門之政為仁由已畧見於事¶
<pb:KR3k0043_WYG_033-17a>¶
其恩專被於物風謡存乎人故人得而稱之議名之際¶
敢不闕其所疑而録其尤者著有司之職也其閱實訟¶
獄在未執政之前疉議之詳矣敢辱再告至若推進名¶
賢使登大任既同温室之樹且行狀所不載孔子曰君¶
子於其所不知蓋闕如也故不書今奉符令必用二字¶
且以忠配肅謹按舊儀凡殁者之故吏得以行狀請諡¶
於尚書省而考行定諡則有司存廷辨可否宜在衆議¶
今駮議撰諡異同之説並故吏專之伏恐亂庖人尸祝¶
<pb:KR3k0043_WYG_033-17b>¶
之分違公器不私之誡且非唐虞師錫僉曰之道昔周¶
道衰孔子作春秋以䋲當代而亂臣賊子懼諡法亦春¶
秋之㣲㫖也在懲惡勸善不在哀榮在諡美惡不在字¶
多文王伐崇周公殺三監誅淮夷晋重耳一戰而覇諸¶
侯武功盛矣而皆諡曰文以冀缺之恪徳臨事寗俞之¶
忠於其國隨㑹之納諫不㤀其師言身不失其友其文¶
徳豈不優乎而並諡曰武固知書法者必稱其大而略¶
其細故言文不言武言武不言文三代已下朴散禮壊¶
<pb:KR3k0043_WYG_033-18a>¶
乃有二字之諡二字諡非古也其源生於衰周施及戰¶
國之君漢興蕭何張良霍去病霍光俱以文武大畧佐¶
漢時致太平其事業不一謂一名不足以紀其善於是¶
乎有文終文成景桓宣成之諡雖凟禮甚矣然猶褒不¶
失人唐興㕘用周漢之制謂魏徴以王道佐時近文直¶
言極諌爱君而㤀身近貞二徳並優廢一莫可故曰文¶
貞公謂蕭瑀端直鯁亮近貞性多猜貳近褊言褊則失¶
其謇正稱貞則失其&ZX-1117ce;狭非一言所能名故曰貞褊公¶
<pb:KR3k0043_WYG_033-18b>¶
其餘舉凡推類大抵准此皆有為疉為之也若跡無殊¶
途事歸一貫則直以一字目之故杜如晦諡成封徳彞¶
諡明王珪諡懿陳叔逹諡忠温彦博諡恭岑文本諡憲¶
韋巨源諡昭唐休璟諡忠魏知古諡忠崔日用諡昭其¶
流不可悉數此並當時赫赫以功名居宰相位者諡不¶
遇一字不聞其子孫佐吏有以字少稱屈者由此言之¶
二字不必為褒一字不必為貶若褒貶果在字數則是¶
堯舜禹湯文武成康不如周威烈王也齊桓晉文不如¶
<pb:KR3k0043_WYG_033-19a>¶
趙武靈魏安釐秦莊襄楚考烈也杜如晦王珪以下或¶
成或明或懿或憲不如蕭瑀之貞褊也歴考古訓及貞¶
觀以来制度似皆不然今奉符所議云國家故事宰相¶
必以二字諡未知所出何品式請具回示諲當以為按¶
㨿若忠者臣事君之常道茍靖恭于位誰則非忠非有¶
炳然之異則不以為諡如議獄緩死任賢舉善徳之美¶
者然肅者威徳克就之名足以表之矣月令曰孟秋天¶
地始肅詩曰曷不肅雝又肅肅王命仲山甫將之肅嚴¶
<pb:KR3k0043_WYG_033-19b>¶
也敬也忠之屬也天地不肅則嵗不成宗廟不肅則禮¶
不立軍族不肅則人不服肅之時義大矣哉以諲之從¶
政也威能閑邪徳可濟衆故以肅易名而忠在其中矣¶
亦猶隨㑹寗俞之不稱文豈必因而重之然後為美魏¶
晉以来以賈詡之籌筭賈逵之忠壯張既之政能程昱¶
之智勇顧雍之宻重王渾之器量劉惔之鍳裁庾翼之¶
志略彼八君子者方之東平宜無慙徳死之日並諡曰¶
肅當代不以為貶何嘗徴一字二字為之升降乎謹上¶
<pb:KR3k0043_WYG_033-20a>¶
稽前典下㩀甲令㕘之禮經而究其行事請依前諡曰¶
肅謹議¶
　　　宋陳執中諡議　　　　　　韓　維¶
執中幸得以公卿子遭世承平因縁一時之言遂至貴¶
顯皇祐之末天子以後宫之䘮問所以葬祭之禮執中¶
位為上相不能縂率群司考正儀典以承荅天問知治¶
䘮皇儀非嬪御之禮追冊位號於宫闈有嫌建廟用樂¶
踰宗祖舊制執中白而行之曽不愧憚遂使聖朝大典¶
<pb:KR3k0043_WYG_033-20b>¶
著非禮之舉此不忠之大者閨門之内禮分不明夫人¶
正室踈薄自絀庶妾賤人悍逸不制醜聲流布行路共¶
知此又治家無足言者夫宰相所當秉道率禮以弼天¶
子正身齊家以儀百官執中不務出此而方杜門深居¶
謝絶賔客曰我無私也我不黨也豈不陋哉謹按諡法¶
寵禄光大曰榮不勤成名曰靈執中出入將相以一品¶
就第可謂寵禄光大矣得位行政不為不逄死之日賢¶
士大夫無述焉可謂不勤成名矣請合二法諡曰榮靈¶
<pb:KR3k0043_WYG_033-21a>¶
　　　歐陽文忠公諡議　　　　　李清臣¶
太子太師歐陽公歸老于其家以疾不起將𦵏行狀上¶
尚書省移太常請諡太常合議曰公維聖宋賢臣一世¶
學者之所師法明于道徳見于文章究覧六經群史諸¶
子百氏馳騁貫穿述作數十百萬言以傳先王之遺意¶
其文卓然自成一家比司馬遷䧺䧺韓愈無所不及而¶
有過之者方天下溺於末習為章句聲律之時聞公之¶
風一變為古文咸知趨尚根本使朝廷文明不愧於三¶
<pb:KR3k0043_WYG_033-21b>¶
代漢唐者太師之功于教化治道為㝡多如太師真可¶
謂文矣博士李清臣得其議則閱讀行狀考按諡法曰¶
唐韓愈李翺權徳輿孫逖本朝楊億皆諡文太師固宜¶
以文謚吏持衆議白太常官長有曰文則信然不可易¶
也然公平生好諌争當加獻為文獻無已則忠為文忠¶
衆相視曰其如何則又合議曰文獻&ZX-111aa8;犯廟諡固不可¶
忠亦太師之大節太師嘗參天下政事進言仁宗乞早¶
下詔立皇子使有明名定分以安人心及英宗繼體今¶
<pb:KR3k0043_WYG_033-22a>¶
上即皇帝位兩預定策謀有安社稷功和裕内外周旋¶
兩宫間迄于英宗之視政盖太師天性正直心誠洞逹¶
明白無所欺隠不肯曲意順俗以求自便安好論列是¶
非分别賢不肖不避人之怨誹狙疾忘身履危以為朝¶
廷立事按諡法道徳博聞曰文亷方公正曰忠今加忠¶
以麗文宜為當衆以狀授清臣為謚法清臣曰不改於¶
文而傅之以忠議者之盡也清臣其敢不從遂諡文忠¶
謹議¶
<pb:KR3k0043_WYG_033-22b>¶
　　　淵穎吳先生私諡議　　　　宋景濓¶
傳曰物生而後有象象而後有滋滋而後有數數成而¶
文見矣是則文者固囿乎天地之中而實能衛翼乎天¶
地品裁六度叶和三靈敷陳五彞開道四徳何莫非文¶
之所為而所謂文者非他道而已矣故聖人載之則為¶
經學聖人者必法經以為文譬之於木經其區幹者歟¶
文其柯條者歟安可以岐而二之也自史氏失職以訓¶
詁列之儒林以辭章書之文苑雖欲昭後世之弊而失¶
<pb:KR3k0043_WYG_033-23a>¶
之古義益逺矣有如長薌書院山長吴公先生風裁峻¶
明才猷允茂潄六藝之芳潤為一代之文英纂述之勤¶
汗簡日積於詩書則科分脉絡而標其凡於春秋則脫¶
略三傳而發其藴於諸子則研覈真偽而極其精於三¶
史則析分義例而嚴其㫁藻繢所及無物不華汪如長¶
江峻如喬嶽激如雷電和如春陽其妙用通于造化其¶
變通莫拘若應龍之不可覊觀其所志直欲等秦漢而¶
上之凡流俗剽竊無根之學孱弱不振之章皆不足闖¶
<pb:KR3k0043_WYG_033-23b>¶
其藩垣而逐其軌範者也嗚呼盛哉門生學子僉曰經¶
義𤣥深非淵而何文辭貞敏非穎而何於是私諡曰淵¶
穎先生¶
　¶
　¶
　¶
　¶
　稗編卷三十三¶
