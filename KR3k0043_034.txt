# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.403698
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十四
<pb:KR3k0043_WYG_034-1a>¶
欽定四庫全書¶
　稗編卷三十四　　　　　明　唐順之　撰¶
　　禮十二(氏族/)¶
　　　帝系　　　　　　　　　　注　疏¶
禘郊祖宗謂祭祀以配食也此禘謂祭昊天於圜丘也¶
祭上帝於南郊曰郊祭五帝五神於明堂曰祖宗祖宗¶
通言爾下有禘郊祖宗孝經曰宗祀文王於明堂以配¶
上帝明堂月令春曰其帝大昊其神勾芒夏曰其帝炎¶
<pb:KR3k0043_WYG_034-1b>¶
帝其神祝融中央曰其帝黄帝其神后土秋曰其帝少¶
昊其神蓐收冬曰其帝顓頊其神𤣥冥有虞氏以上尚¶
徳禘郊祖宗配用有徳者而已自夏以下稍用其姓氏¶
之先後之次有虞氏夏后氏宜郊顓頊殷人宜郊契郊¶
祭一帝而明堂祭五帝小徳配寡大徳配衆亦禮之殺¶
也¶
案聖證論以此禘黄帝是宗廟五年祭之名故小記云¶
王者禘其祖之所自出以其祖配之謂虞氏之祖出自¶
<pb:KR3k0043_WYG_034-2a>¶
黄帝以祖顓頊配黄帝而祭故云以其祖配之依五帝¶
本紀黄帝為虞氏九世祖黄帝生昌意昌意生顓頊虞¶
氏七世祖以顓頊配黄帝而祭是禘其祖之所自出以¶
其祖配之也肅又以祖宗為祖有功宗有徳其廟不毁¶
肅又以郊與圜丘是一郊即圜丘故肅難鄭云按易帝¶
出乎震震東方生萬物之初故王者制之初以木徳王¶
天下非謂木精之所生五帝皆黄帝之子孫各改號代¶
變而以五行為次焉何大㣲之精所生乎又郊祭鄭𤣥¶
<pb:KR3k0043_WYG_034-2b>¶
注祭感生之帝唯祭一帝耳郊特牲何得云郊之祭大¶
報天而主日又天唯一而已何得有六又家語云季康¶
子問五帝孔子曰天有五行木火金水及土四分時化¶
育以成萬物其神謂之五帝是五帝之佐也猶三公輔¶
王三公可得稱王輔不得稱天王五帝可得稱天佐不¶
得稱上天而鄭云以五帝為靈威仰之屬非也𤣥以圜¶
丘祭昊天最為首禮周人立后稷廟不立嚳廟是周人¶
尊嚳不若后稷及文武以嚳配至重之天何輕重顛倒¶
<pb:KR3k0043_WYG_034-3a>¶
之失所郊則圜丘圜丘則郊猶王城之内與京師異名¶
而同處又王肅孔氏云虞夏出黄帝殷周出帝嚳祭法¶
四代禘此二帝上下相證之明文也詩云天命𤣥鳥履¶
帝武敏歆自是正義非䜟緯之妖說此皆王肅難大略¶
如此馬融申鄭云王者禘其祖之所自出以其祖配之¶
案文自了不待師說則始祖之所自出非五帝而誰河¶
圖云姜原履大人之跡生后稷大姒夢大人死而生文¶
王又中候云姬昌蒼帝子經緯所說明文又孝經云郊¶
<pb:KR3k0043_WYG_034-3b>¶
祀后稷以配天則周公配蒼帝靈威仰漢氏及魏㨿此¶
義而各配其行易云帝出乎震自論八卦飬萬物於四¶
時不㨿感生所出也又張融評云若依大戴禮及史記¶
稷契及堯俱帝嚳之子堯有賢弟七十不用湏舜舉之¶
此不然明矣漢氏堯之子孫謂劉媪感赤龍而生髙祖¶
薄姬亦感而生文帝漢為堯夙而用火徳大魏紹虞同¶
符土行又孔子刪書求史記得黄帝𤣥孫帝魁之書若¶
五帝當身相傳何得有𤣥孫帝魁融㨿經典三代之正¶
<pb:KR3k0043_WYG_034-4a>¶
以為五帝非黄帝子孫相續次也一則以稽之湯武革¶
命不改稷契之行二則驗之以大魏與漢襲唐虞火土¶
之法三則符之堯舜湯武無同宗祖之言四則驗以帝¶
魁繼皇帝之世是五帝非黄帝之子孫也此是馬昭張¶
融等申義也但張融以禘為五年大祭又以圜丘即郊¶
引董仲舒劉向馬融之論皆以為周禮圜丘則孝經云¶
南郊與王肅同非鄭義也又春秋命厯序炎帝號曰大¶
庭氏傳八世合五百二十歳黄帝一曰帝軒轅傳十世¶
<pb:KR3k0043_WYG_034-4b>¶
二千五百二十嵗次曰帝宣曰少昊一曰金天氏則窮¶
桑氏傳八世五百嵗次曰顓頊則髙陽氏傳二十世三¶
百五十嵗次是帝嚳即高辛氏傳十世四百嵗此鄭之¶
所㩀也其大戴禮少典産軒轅是為黄帝産𤣥囂𤣥囂¶
産喬極喬極産髙辛是為帝嚳帝嚳産放勲是為帝堯¶
黄帝産昌意昌意産髙陽是為帝顓頊産窮蝉窮蝉産¶
敬康敬康産勾芒勾芒産蟜牛蟜牛産瞽叟瞽叟産重¶
華是為帝舜及産象敖又顓頊産鯀鯀産文命是為禹¶
<pb:KR3k0043_WYG_034-5a>¶
司馬遷為史記依而用焉皆鄭所不取¶
　　　歴代世譜　　　　　　　　林　駉(後同/)¶
能言其祖郯子見稱不識其先籍談貽笑甚矣世系不¶
可不明也夫世系明逆順之理别親踈之分封侯之所¶
以乆長統緒之所以繼述其有闗於世教也至矣古者¶
别生分類而作泪作時則有著姓氏之書奠世系叙昭¶
穆而命小史時則有姓氏之官璇源仙𣲖䋲䋲有序金¶
枝玉葉秩秩可考故訂正甚易也自諜譜乆廢源流無¶
<pb:KR3k0043_WYG_034-5b>¶
㩀崛起草野之夫而求附聖明之後生長夷狄之部而¶
僣紊帝王之裔噫可嘆矣竊嘗論之且五帝之相承三¶
王之繼禪無非出於黄帝之後考之史遷世表黄帝二¶
世而顓帝三世而高辛四世而唐堯至舜則八世焉此¶
帝之世系出於黄帝明矣四世而禹二十世而湯至武¶
王則二十一世焉此王之世系出於黄帝又明矣是雖¶
史遷世掌天官能知諜譜之詳而亦帝王盛世歴歴有¶
書若官也世之執茫昧之說者曰契生於卵后稷人迹¶
<pb:KR3k0043_WYG_034-6a>¶
世系無可考也泥五徳之說者曰高辛以水生木夏禹¶
以土生金世系又不必信也噫稷契之事特經傳欲以¶
見天命精㣲之意五徳之說又特起於漢儒附㑹之私¶
皆不可以實論也吾惟觀史遷世表一書而知帝王源¶
流之傳耳彼秦起西戎特一醜類托於栢翳之所出若¶
難信也况吕政受命寄身不韋而亦玷栢翳之後可乎¶
漢起沛中特一亭長本於唐堯之所出似無疑也況鄙¶
哉劉裕亦冒元王而亦玷唐堯之後可乎曹魏之興肇¶
<pb:KR3k0043_WYG_034-6b>¶
於宦官曹騰而以為曹叔振鐸之裔夫何僭矧嵩本飬¶
息(操父嵩/騰飬子)姓氏無考耶唐祖之始肇於隴西北道而以¶
為出於臯陶夫何偽矧以理為李尤為不經耶甚者晉¶
之敬瑭西夷裔也而改姓石氏可乎唐之克用朱邪族¶
也而冒姓李氏可乎嗚呼杜正倫求齒於城南諸杜君¶
子所鄙郭崇韜哭子儀之墓識者羞之況帝王正統使¶
醜類卑族混而無别君子安得不辨之哉此無他自秦¶
以後姓氏無書毋怪乎夷夏貴賤之混噫掃歴代附㑹¶
<pb:KR3k0043_WYG_034-7a>¶
之說接上世統傳之正吾於我朝見之昔太祖之肇開¶
區夏應明宗天生聖人之禱太宗之克紹先烈驗玉帝¶
薦祉之祥誠天命之所眷然仙源積慶天𣲖分潤君子¶
不可不求源流之出愚嘗觀李攸景命萬年之録也謂¶
始基之祖曰平水有勞早游銘功則知出於伯益也尚¶
矣又觀蘇轍聖祖之記也謂始基之祖曰惟我聖祖肇¶
自皇世則知本於栢翳也又明矣嗟夫舜以孝而育虞¶
禹以功而孕夏契之後為商稷之後為周獨益未也天¶
<pb:KR3k0043_WYG_034-7b>¶
之報益其在我朝乎或者且曰邵博言今之章奏不當¶
名廣漢則本朝廣漢之後也君子曰是益之後在漢為¶
京兆也或者又曰吳處厚言廟食宜及程嬰杵臼有功¶
社稷則本朝趙武之後也君子曰是益之後在春秋為¶
趙氏也然泝其流測其源其在奏鮮粒民之始歟昔益¶
始封之日帝舜曰爾後嗣將大信矣夫噫帝王世系皆¶
出於黄帝吾得之遷史世表國朝世系實出於伯益吾¶
得之李攸蘇轍夫何疑哉¶
<pb:KR3k0043_WYG_034-8a>¶
　　　氏姓¶
子長之序司馬氏所出也其先司馬適晉後復奔魏子¶
雲之序揚氏所出也其祖食采晉陽後為陽侯二公之¶
序詳矣然按之春秋隨㑹奔秦後自秦入魏入魏而還¶
晉豈有自晉而奔魏之理則知子長之說也妄考之張¶
衡言晉士大夫食采於陽為楊氏食我有罪而楊氏滅¶
無有所謂楊侯者則知子雲之說也疎嗚呼子長子雲¶
漢大儒也所序又復自姓也本末源流錯繆無㨿愚欲¶
<pb:KR3k0043_WYG_034-8b>¶
以一己之見而論他人之譜諜噫難矣哉雖然亦不可¶
不論也古者姓氏之權出於上故姓氏易明後世姓氏¶
之權出於下故姓氏難考夫為齊為魯為宋為衛賜氏¶
以國也為戴為武為宣為穆賜氏以謚也賜氏以官則¶
若司冦司馬賜氏以爵則若王孫公孫賜氏以字則若¶
孟孫叔孫賜氏以居則若東門西門三烏五鹿以志賜¶
也巫卜匠陶以事賜也籍談之籍以其司晉之典董狐¶
之董以董晉之史凡此皆上所命也自夫王制不明私¶
<pb:KR3k0043_WYG_034-9a>¶
意妄改徃徃有紛錯變亂之失嗟夫表功徳厚親族者¶
姓也制婚姻明人倫者姓也其可輕乎哉邾子之後去¶
邑而為朱氏邢叔之後去邑而為于氏踈氏至束晳去¶
足以為束橋氏至周文帝去木而為喬此以字而訛其¶
姓也夏啓封支子于莘而其後為辛氏周武王封虢叔¶
於西虢而其後為郭氏歩揺氏訛為慕容奚氏訛而為¶
稽此以聲相近而訛其姓也趙奢因封馬服君其後轉¶
為馬氏田千秋因乗小車其後轉為車氏京房本李姓¶
<pb:KR3k0043_WYG_034-9b>¶
也推律而姓京陸羽不知所出也筮易而姓陸慶純因¶
避安帝諱轉為賀氏禿髪賀以魏太武謂與同源轉為¶
源氏楚人以項籍之故而易籍為席閩人以王審知之¶
故而易沈為尤是數者非更姓之私乎灌孟本張姓也¶
為灌嬰舎人而冒為灌氏貟凝之本劉姓也慕伍貟忠¶
烈而冒為貟氏李元諒本安姓也飬於閹尹而冐為駱¶
氏衛青本鄭姓而冒姓衛鄭注本魚氏而冐姓鄭是數¶
者非冐姓之偽乎切嘗深究其弊自族别而為姓姓别¶
<pb:KR3k0043_WYG_034-10a>¶
而為望望别而為房故姓多則訛其族望多則訛其姓¶
房多則訛其望必然之理也今夫劉氏一族自堯陶唐¶
氏至秦為劉氏而其姓有六媯氏一族自舜别為姚氏¶
至齊王建之子别為王氏而其姓有四若是則姓多而¶
訛其族杜氏一姓自枝伯之後為杜城杜氏王赫子威¶
之後為濮陽杜氏一姓而五望張氏一族自常山王耳¶
之後為河間張氏至唐相亮為鄭州張氏一姓而十望¶
若是則望多而訛其姓清河崔氏一望而三房博陸崔¶
<pb:KR3k0043_WYG_034-10b>¶
氏一望而四房趙郡李氏一望而六房隴西李氏一望¶
而四房若是則房多而訛其望甚者夷狄之部而冒中¶
國之族臣下之卑而同天子之姓尊卑混淆貴賤無别¶
尤君子所不滿者知逺之劉出於沙陀部人能無累於¶
劉累之後敬瑭之石出於西夷部種能無累於石碏之¶
後此夷狄之僭也婁敬以漢帝賜氏為劉安抱玉以唐¶
帝賜姓為李此臣下之僭也嗚呼王制不明私意妄改¶
其弊一至此歟惜哉噫孰知我朝先正嚴於氏姓之别¶
<pb:KR3k0043_WYG_034-11a>¶
乎希文少依母氏冒朱姓已稱朱學究也既長知其世¶
家泣從范氏嗚呼其視滕公隨外家而姓孫所見逺矣¶
武㐮逺祖狄梁公已有誥身可驗也公以一時遭際不¶
敢凂梁公之後嗚呼其視郭崇韜哭子儀之墓所得多¶
矣若夫司馬之呼聳聞大遼小范之稱驚動西夏則知¶
姓氏以人物而榮子厚無行有玷郇公京卞憸人借名¶
端明則知姓氏以人物而辱或榮或辱皆由人物彼區¶
區改姓冐姓何益哉¶
<pb:KR3k0043_WYG_034-11b>¶
　　　姓族　　　　　　　　　　孔穎逹¶
正義曰凡姓族異者所以别異人也猶萬物皆各有名¶
以相分别天子賜姓賜氏諸侯但賜氏不得賜姓降于¶
天子也故隠八年左傳云無駭卒公問族於衆仲衆仲¶
對曰天子建徳因生以賜姓胙之土而命之氏諸侯以¶
字為謚因以為族官有世功則有官族邑亦如之以此¶
言之天子因諸侯先祖所生賜之曰姓杜預云若舜生¶
媯汭賜姓曰媯封舜之後于陳以所封之土命為氏舜¶
<pb:KR3k0043_WYG_034-12a>¶
後姓媯而氏曰陳故鄭駮異義云炎帝姓姜大皥之所¶
賜也黄帝姓姬炎帝之所賜也故堯賜伯夷姓曰姜賜¶
禹姓曰姒賜契姓曰子賜稷姓曰姬著在書傳如鄭此¶
言是天子賜姓也諸侯賜卿大夫以氏若同姓公之子¶
曰公子公子之子曰公孫公孫之子其親已逺不得上¶
連于公故以王父字為氏若適夫人之子則以五十字¶
伯仲為氏若魯之仲孫季孫是也若庶子妾子則以二¶
十字為氏則展氏臧氏是也若男姓則以父祖官及所¶
<pb:KR3k0043_WYG_034-12b>¶
食之邑為氏以官為氏者則司馬司城是也以邑為氏¶
者若韓趙魏是也凡賜氏族者比為卿乃賜有大功徳¶
者生賜以族若叔孫得臣是也雖公子之身若有大功¶
徳則以公子之字賜以為族若仲遂是也其無功徳死¶
後乃賜族若無駭是也若子孫各為卿其君不賜族子¶
孫自以王父字為族也氏族對之為别散則通也故左¶
傳云問族於衆仲下云公命以字為展氏是也其姓與¶
氏散亦得通故春秋有姜氏子氏姜氏皆姓而云氏是¶
<pb:KR3k0043_WYG_034-13a>¶
也¶
　　　氏族序　　　　　　　　　鄭　樵(後同/)¶
自隋唐而上官有簿狀家有譜系官之選舉必由於簿¶
狀家之婚姻必由於譜系歴代並有圖譜局置郎令史¶
以掌之仍用博通古今之儒知撰譜事凡百官族姓之¶
有家狀者則上之官為考定詳實藏於秘閣副在左户¶
若私書有濫則糾之以官籍官籍不及則稽之以私書¶
此近古之制以繩天下使貴有常尊賤有等威者也所¶
<pb:KR3k0043_WYG_034-13b>¶
以人尚譜系之學家藏譜系之書自五季以来取士不¶
問家世婚姻不問閥閲故其書散佚而其學不傳三代¶
之前姓氏分而為二男子稱氏婦人稱姓氏所以别貴¶
賤貴者有氏賤者有名無氏今南方諸蠻此道猶存古¶
之諸侯詛辭多曰墜命亡氏踣其國家以明亡氏則與¶
奪爵失國同可知其為賤也故姓可呼為氏氏不可呼¶
為姓姓所以别婚姻故有同姓異姓庶姓之别氏同姓¶
不同者婚姻可通姓同氏不同者婚姻不可通三代之¶
<pb:KR3k0043_WYG_034-14a>¶
後姓氏合而為一皆所以别婚姻而以地望明貴賤於¶
文女生為姓故姓之字多從女如姬姜嬴姒媯姞妘婤¶
姶㚰嫪之類是也所以為婦人之稱如伯姬季姬孟姜¶
叔姜之類並稱姓也奈何司馬子長劉知幾謂周公為¶
姬旦文王為姬伯乎三代之時無此語也良由三代之¶
後姓氏合而為一雖子長知幾二良史猶昧於此姓氏¶
之學最盛於唐而國姓無定論林寳作元和姓纂而自¶
姓不知所由来漢有鄧氏官譜應劭有氏族篇又有潁¶
<pb:KR3k0043_WYG_034-14b>¶
川太守聊氏萬姓譜魏立九品置中正州大中正主簿¶
郡中正功曹各有簿狀以偹選舉晉宋齊梁因之故晉¶
散騎常侍賈弼太保王𢎞齊衛將軍王儉梁北中郎諮¶
議叅軍知撰譜事王僧孺之徒各有百家譜徐勉又有¶
百官譜宋何承天撰姓苑與後魏河南官氏志此二書¶
尤為姓氏家所宗唐太宗命諸儒撰氏族志一百卷栁¶
沖撰大唐姓系録二百卷路淳有衣冠譜韋述有開元¶
譜栁芳有永泰譜栁璨有韻畧張九齡有韻譜林寳有¶
<pb:KR3k0043_WYG_034-15a>¶
姓纂邵思有姓解其書雖多大槩有三種一種論地望¶
一種論聲一種論字論字者則以偏旁為主論聲者則¶
以四聲為主論地望者則以貴賤為主然貴賤升沉何¶
常之有安得專主地望以偏旁為主者可以為字書以¶
四聲為主者可以為韻書此皆無與於姓氏凡言姓氏¶
者皆本世本公子譜二書二書皆本左傳然左氏所明¶
者因生賜姓胙土命氏及以字以諡以官以邑五者而¶
已今則不然論得姓受氏者有三十二類左氏之言隘¶
<pb:KR3k0043_WYG_034-15b>¶
矣一曰以國為氏二曰以邑為氏天子諸侯建國故以¶
國為氏虞夏商周魯衛齊宋之類是也卿大夫立邑故¶
以邑為氏崔盧鮑晏臧費栁楊之類是也三曰以鄉為¶
氏四曰以亭為氏封建有五等之爵降公而為侯降侯¶
而為伯降伯而為子降子而為男亦有五等之封降國¶
侯而為邑侯降邑侯而為闗内侯降闗内侯而為鄉侯¶
降鄉侯而為亭侯學者但知五等之爵而不究五等之¶
封闗内邑者温原蘇毛甘樊祭尹(闕/)　之類是也但附¶
<pb:KR3k0043_WYG_034-16a>¶
邑類更不别著裴陸龎閻之類封於鄉者故以鄉氏麋¶
采歐陽之類封於亭者故以亭氏五曰以地為氏有封¶
土者以封土命氏無封土者以地居命氏盖不得受氏¶
之人或有善惡顯著族類繁盛故因其所居之所而呼¶
之則為命氏焉居傅巖者為傅氏徙嵇山者為嵇氏主¶
東蒙之祀則為蒙氏守喬山之冢則為喬氏耏氏因耏¶
班食於耏門潁氏因考叔為潁谷封人東門㐮仲為東¶
門氏桐門右師為桐門氏皆此道也隠逸之人髙傲林¶
<pb:KR3k0043_WYG_034-16b>¶
藪居於甪里者呼之為甪里氏居於綺里者呼之為綺¶
里氏所以為美也優倡之人取媚酒食居於社南者呼¶
之為社南氏居於社北者呼之為社北氏所以為賤也¶
又如介之推燭之武未必亡氏由國人所取信也故特¶
標其地以異於衆凡以地命氏者不一而足六曰以姓¶
為氏姓之為氏與地之為氏其初一也皆因所居而命¶
得賜者為姓不得賜者為地居於姚墟者賜以姚居於¶
嬴濵者賜以嬴姬之得賜居於姬水故也姜之得賜居¶
<pb:KR3k0043_WYG_034-17a>¶
於姜水故也故曰因生以賜姓七曰以字為氏八曰以¶
名為氏九曰以次為氏凡諸侯之子稱公子公子之子¶
稱公孫公孫之子不可復言公孫則以王父字為氏如¶
鄭穆公之子曰公子騑字子駟其子曰公孫夏其孫則¶
曰駟帶駟乞宋桓公之子曰公子目夷字子魚其子曰¶
公孫友其孫則曰魚莒魚石此之謂以王父字為氏無¶
字者則以名魯孝公之子曰公孫展其子曰公孫夷伯¶
其孫則曰展無駭展禽鄭穆公之子曰公子豐其子曰¶
<pb:KR3k0043_WYG_034-17b>¶
公孫段其孫則曰豐卷豐施此諸侯之子也天子之子¶
亦然王子狐之後為狐氏王子朝之後為朝氏是也無¶
字者以名然亦有不以字而以名者如樊皮字仲文其¶
後以皮為氏伍貟字子胥其後以貟為氏皆由以名行¶
故也亦有不以王父字為氏而以父字為氏者如公子¶
遂之子曰公孫歸父字子家其後為子家氏是也又如¶
公孫枝字子桑其後為子桑氏者亦是也亦有不以王¶
父名為氏而以父名為氏者如公子牙之子曰公孫兹¶
<pb:KR3k0043_WYG_034-18a>¶
字戴伯其後為兹氏是也又如季公鉏字子彌其後為¶
公鉏氏者亦是也以名字為氏者不一而足左氏但記¶
王父字而已以次為氏者長㓜之次也伯仲叔季之類¶
是也次亦為字人生其始也皆以長㓜呼及乎徃来既¶
多交親稍衆則長㓜有不勝呼然後命字焉長㓜之序¶
可行於家里而已此次與字之别也所以魯國三家皆¶
以次命氏而亦謂之字焉良由三家同出其始也一家¶
之人焉故以長㓜稱十曰以族為氏按左傳云為諡因¶
<pb:KR3k0043_WYG_034-18b>¶
以為族又按楚辭云昭屈景楚之三族也昭氏景氏則¶
以諡為族者也屈氏者因王子瑕食邑於屈初不因諡¶
則知為族之道多矣不可專言諡也族近於次族者氏¶
之别也以親别踈以小别大以異别同以此别彼孟氏¶
仲氏以兄弟别也伯氏叔氏以長少别也丁氏癸氏以¶
先後别也祖氏禰氏以上下别也第五氏第八氏同居¶
之别也南公氏南伯氏同稱之别也孔氏子孔氏旗氏¶
子旗氏字之别也軒氏軒轅氏熊氏熊相氏名之别也¶
<pb:KR3k0043_WYG_034-19a>¶
季氏之有季孫氏仲氏之有仲孫氏叔氏之有叔孫氏¶
適庶之别也韓氏之有韓餘氏傅氏之有傅餘氏梁氏¶
之有梁餘氏餘子之别也遂人之族分而為四商人之¶
族分而為七此支分之别也齊有五王合而為一謂之¶
五王氏楚有列宗合而為一謂之列宗氏此同條之别¶
也公孫歸父字子家襄仲之子也歸父有二子一以王¶
父字㐮仲為仲氏一以父字子家為子家氏公子郢字¶
子南其後為子南氏而復有子郢氏伏羲之後有伏虙¶
<pb:KR3k0043_WYG_034-19b>¶
二氏同音異文共叔段之後有共氏又有叔氏又有段¶
氏凡此類無非辨族十一曰以官為氏十二曰以爵為¶
氏有官者以官無官者以爵如周公之兄弟也周公為¶
太宰康叔為司冦&ZX-111877;季為司空是皆有才能可任以官¶
者也五叔無官是皆無才能不可任以官者也然文王¶
之子武王周公之兄弟雖曰無官而未嘗無爵土如此¶
之類乃氏以爵焉以官為氏者太史太師司馬司空之¶
類是也雲氏庾氏籍氏錢氏之類亦是也以爵為氏者¶
<pb:KR3k0043_WYG_034-20a>¶
皇王公侯是也公乗公士不更庶長亦是也十三曰以¶
㓙徳為氏十四曰以吉徳為氏此不論官爵惟以善惡¶
顯著者為之以吉徳為氏者如趙衰人愛之如冬日其¶
後為冬日氏古有賢人為人所尊尚號為老成子其後¶
為老成氏以㓙徳為氏者如英布被黥為黥氏楊𤣥感¶
梟首為梟氏齊武惡巴東王蕭子響為同姓故改蕭為¶
蛸後魏惡安樂王元鍳為同姓故改元為兀十五曰以¶
技為氏此不論行而論能巫者之後為巫氏屠者之後¶
<pb:KR3k0043_WYG_034-20b>¶
為屠氏卜人之後為卜氏匠人之後為匠氏以至豢龍¶
為氏御龍為氏干將為氏烏浴為氏者亦莫不然十六¶
曰以事為氏此又不論行能但因其事而命之耳夏后¶
氏遭有窮之難后緡方娠逃出自竇而生少康支孫以¶
竇為氏漢武帝時田千秋為丞相以年老詔乗小車出¶
入省中時號車丞相其後因以車為氏㣲子乗白馬朝¶
周兹白馬氏之所始也魏初平中有隠者常乗青牛號¶
青牛先生兹青牛氏之所始也十七曰以諡為氏周人¶
<pb:KR3k0043_WYG_034-21a>¶
以諱事神諡法所由立生有爵死有諡貴者之事也氏¶
乃貴稱故諡亦可以為氏莊氏出於楚荘王僖氏出於¶
魯僖公康氏者衛康叔之後也宣氏者魯宣伯之後也¶
文氏武氏哀氏繆氏之類皆氏於諡者也凡複姓者所¶
以明族也一字足以明此不足以明彼故益一字然後¶
見分族之義言王氏則濫矣本其所系而言則有王叔¶
氏王孫氏言公氏則濫矣本其所系而言則有公子氏¶
公孫氏故十八曰以爵系為氏唐氏雖出於堯而唐孫¶
<pb:KR3k0043_WYG_034-21b>¶
氏又為堯之别族滕氏雖出於叔繡而滕叔氏又為叔¶
繡之别族故十九曰以國系為氏季友之後傳家則稱¶
季孫不傳家則去孫稱季叔牙之後傳家則稱叔孫不¶
傳家則去孫稱叔故二十曰以族系為氏士季者字也¶
有士氏又别出為士季氏伍參者名也有伍氏又别出¶
為伍參氏此以名氏為氏者也又有如韓嬰者本出韓¶
國加國以名為韓嬰氏如臧㑹者本出臧邑加邑以名¶
為臧㑹氏如屠住者本出住鄉加鄉以名為屠住氏故¶
<pb:KR3k0043_WYG_034-22a>¶
二十一曰以名氏為氏而國邑鄉附焉禹之後為夏氏¶
杞他奔魯受爵為侯又有夏侯氏出焉媯姓之國為息¶
氏公子邊受爵為大夫又有息夫氏出焉此以國爵為¶
氏者也白氏舊國也楚人取而邑之以其後為白侯氏¶
故二十二曰以國爵為氏而邑爵附焉原氏以周邑而¶
得氏申氏以楚邑而得氏及乎原加伯為原伯氏以别¶
於原氏申加叔為申叔氏以别於申氏是之謂以邑系¶
為氏魯有沂邑因沂大夫相魯而以沂相為氏周有甘¶
<pb:KR3k0043_WYG_034-22b>¶
邑因甘平公為王卿士而以甘士為氏故二十三曰以¶
邑系為氏而邑官附焉師氏者太師氏也史氏者太史¶
氏也師延之後為師延氏史晁之後為史晁氏此以名¶
𨽻官是之謂以官名為氏吕不韋為秦相子孫為吕相¶
氏酈食其之後為食其氏曽孫武為侍中改為侍其氏¶
此以官氏為氏者也故二十四曰以官名為氏而官氏¶
附焉以諡為氏所以别族也邑而加諡如苦成子之後¶
為苦成氏臧文仲之後為臧文氏氏而加諡者如楚釐¶
<pb:KR3k0043_WYG_034-23a>¶
子之後為釐子氏鄭共叔之後為共叔氏爵而加諡者¶
如衛成公之後為成公氏楚成王之後為成王氏故二¶
十五曰以邑諡為氏二十六曰以諡氏為氏二十七曰¶
以爵諡為氏也按古人著複姓之書多矣未有能明其¶
義者也有中國之複姓有夷狄之複姓中國之複姓所¶
以明族有重複之義二字具二義也以中國無衍語一¶
言見一義夷狄多侈辭數言見一義夷狄有複姓者侈¶
辭也一言不能具一義必假數言而後一義具焉其於氏¶
<pb:KR3k0043_WYG_034-23b>¶
也則有二字氏有三字氏有四字氏其於音也則有二¶
合音有三合音有四合音觀譯經潤文之義則知侈辭¶
之道焉臣昔論中國亦有二合之音如夷者焉二合為¶
旃者與之與二合為諸之類是也惟無三合四合之音¶
今論中國亦有二字之氏惟無三字四字之氏此亦形¶
聲之道自然相應者也二十八曰代北複姓二十九曰¶
闗西複姓三十曰諸方複姓此皆夷狄二字姓也三十¶
一曰代北三字姓侯莫陳之類是也三十二曰代北四¶
<pb:KR3k0043_WYG_034-24a>¶
字姓自無獨膊之類是也此外則有四聲又有複四聲¶
者以氏族不得其所系之本乃分為四聲以統之複姓¶
者以諸有複姓而不得其所系之本者則附四聲之後¶
氏族之道終焉五帝之前無帝號有國者不稱國惟以¶
名為氏所謂無懐氏葛天氏伏羲氏燧人氏者也至神¶
農氏軒轅氏雖曰炎帝黄帝而猶以名為氏然不稱國¶
至二帝而後國號唐虞也夏商因之雖有國號而天子¶
世世稱名至周而後諱名用諡由是氏族之道生焉最¶
<pb:KR3k0043_WYG_034-24b>¶
明著者春秋之時也春秋之時諸侯稱國未嘗稱氏惟¶
楚國之君世稱熊氏荆蠻之道也支庶稱氏未嘗稱國¶
或適他國則稱國如宋公子朝在衛則稱宋朝衛公孫¶
鞅在秦則稱衛鞅是也秦滅六國子孫皆為民庶或以¶
國為氏或以姓為氏或以氏為氏姓氏之失自此始故¶
楚之子孫可稱楚亦可稱&ZX-111de2;周之子孫可稱周子南君¶
亦可稱姬嘉又如姚恢改姓為媯媯皓改姓為姚兹姓¶
與氏渾而為一者也自漢至唐世有典籍討論兹事然¶
<pb:KR3k0043_WYG_034-25a>¶
皆出於一時之意不知澄本正源每一書成怨望紛起¶
臣今此書則不然帝王列國世系之次本之史記實建¶
國之始也諸家世系之次本之春秋世譜實受氏之宗¶
也先天子而後諸侯先諸侯而後卿大夫士先卿大夫¶
士而後百工技藝先爵而後諡先諸夏而後夷狄先有¶
紀而後無紀繩繩秩秩各歸其宗使千餘年湮源㫁緒¶
之典燦然在目如雲歸于山水歸于淵日月星辰麗乎¶
天百榖草木麗乎土也臣舊為氏族志五十七卷又有¶
<pb:KR3k0043_WYG_034-25b>¶
氏族源族韻等書幾七十卷今不能偹姑載其畧云¶
　　　論氏族譜¶
初太宗命諸儒撰氏族志甄差羣姓其後門胄興替不¶
常沖請改修其書帝詔魏元忠張錫蕭至忠岑羲崔湜¶
徐堅劉憲吳競及沖共取徳功時望國籍之家等而次¶
之夷蕃酋長襲冠帯者析著别品㑹元忠等繼物故至¶
先天時復詔沖及堅競與魏知古陸象先劉子𤣥等討¶
綴書乃成號曰姓系録開元初詔沖與薛南金復加刋¶
<pb:KR3k0043_WYG_034-26a>¶
竄乃定後栁芳著論甚詳今刪其要著之左方芳之言¶
曰氏族者古史官所記也昔周小史定系世辯昭穆故¶
古有世本録黄帝以来至春秋時諸侯卿大夫名號紀¶
統左丘明傳春秋亦言天子建徳因生以賜姓胙之土¶
命之氏諸侯以字為氏以謚為族昔堯錫伯禹姓曰姒¶
氏曰有夏伯尼姓曰姜氏曰有吕下及三代官有世功¶
則有官族邑亦如之後世或氏於國則齊魯秦吳氏於¶
謚則文武成宣氏於官則司馬司徒氏於爵則王孫公¶
<pb:KR3k0043_WYG_034-26b>¶
孫氏於字則孟孫叔孫氏於居則東門北郭氏於志則¶
三烏五鹿氏於事則巫匠陶於是受姓命氏粲然衆矣¶
秦既滅學公侯子孫失其本系漢興司馬遷父子乃約¶
世本修史記因周譜明世家乃知姓氏之所由出虞夏¶
商周昆吾大彭豕韋齊桓晉文皆同祖也更王迭覇多¶
者千祀少者數十代先王之封既絶後嗣蒙其福猶為¶
彊家漢髙帝興徒歩有天下命官以賢詔爵以功誓曰¶
非劉氏王無功侯者天下共誅之先王公卿之胄才則¶
<pb:KR3k0043_WYG_034-27a>¶
用不才棄之不辨士與庶族然則始尚官矣然猶徙山¶
東豪傑以實京師齊諸田楚屈原皆右姓也其後進㧞¶
豪英論而録之盖七相五公之所由興也魏氏立九品¶
置中正尊世胄卑寒士權歸右姓已其州大中正主簿¶
郡中正功曺皆取著姓氏士族為之以定門第品藻人¶
物晉宋因之始尚姓已然其别貴賤分士庶不可易也¶
于時有司選舉必稽譜籍而考其真偽故官有世胄譜¶
有世官賈氏王氏譜學出焉由是有譜局令史職皆具¶
<pb:KR3k0043_WYG_034-27b>¶
過江則為僑姓王謝袁蕭為大東南則為吳姓朱張顧¶
陸為大山東則為郡姓王崔盧李鄭為大闗中亦號郡¶
姓韋裴卿薛楊杜首之代北則為虜姓元長孫宇文于¶
陸源竇首之虜姓者魏孝文帝遷洛有八氏十姓三十¶
六族九十二姓八氏十姓出于帝宗屬或諸國從魏者¶
三十六族九十二姓世為部落大人竝號河南洛陽人¶
郡姓者以中國士人差第閥閱為之制凡三世有三公¶
曰膏梁有令僕者曰華腴尚書領䕶而上者為甲姓九¶
<pb:KR3k0043_WYG_034-28a>¶
卿若方伯者為乙姓㪚騎常侍大中大夫者為丙姓吏¶
部正貟郎為丁姓凡得入者謂之四姓又詔代人諸胄¶
初無族姓其穆陸奚于下吏部勿充猥官得視四姓北¶
齊因仍舉秀才州主簿郡功曺非四姓不在選故江左¶
定氏族凡郡上姓第一則為右姓魏太和以郡四姓為¶
右姓齊浮屠曇剛類例凡甲門為右姓周建徳氏族以¶
四海通望為右姓隋開皇氏族以上品茂姓則為右姓¶
唐貞觀氏族志凡第一等則為右姓路氏著姓畧以盛¶
<pb:KR3k0043_WYG_034-28b>¶
門為右姓栁沖姓族系録凡四海望族則為右姓不通¶
歴代之說不可與言譜也今流俗獨以崔盧李鄭為四¶
姓加太原王氏號五姓盖不經也夫文之弊至于尚官¶
官之弊至于尚姓姓之弊至于尚詐隋承其弊不知其¶
所以弊乃反古道罷鄉舉離地著尊執事之吏於是乎¶
士無鄉里里無衣冠人無亷恥士族亂而庶人僭矣故¶
善言譜者繋之地望而不惑質之姓氏而無疑綴之婚¶
姻而有别山東之人質故尚婚&ZX-111b14;其信可與也江左之¶
<pb:KR3k0043_WYG_034-29a>¶
人文故尚人物其智可與也闗中之人雄故尚冠冕其¶
逹可與也代北之人武故尚貴戚其泰可與也及其弊¶
則尚婚姻者先外族後本宗尚人物者進庶孽退嫡長¶
尚冠冕者畧伉儷慕榮華尚貴戚者狥勢利亡禮教四¶
者俱敝則失其所尚矣人無所守則士族削士族削則¶
國從而衰管仲曰為國之道利出一孔者王二孔者彊¶
三孔者弱四孔者亡故冠婚者人道大倫周漢之官人¶
齊其政一其門使下知禁此出一孔也故王魏晉官人¶
<pb:KR3k0043_WYG_034-29b>¶
尊中正立九品鄉有異政家有競心此出二孔也故彊¶
江左代北諸姓紛亂不一其要無歸此出三孔也故弱¶
隋氏官人以吏道治天下人之行不本鄉黨政煩於上¶
人亂於下此出四孔也故亡唐承隋亂宜救之以忠厚¶
忠厚則鄉黨之行脩鄉黨之行脩則人物之道長人物¶
之道長則冠冕之緒崇冠冕之緒崇則教化之風美乃¶
可與古參矣晉太元中散騎常侍河東賈弼譔姓氏簿¶
狀十八州百十六郡合七百一十二篇甄析士庶無所¶
<pb:KR3k0043_WYG_034-30a>¶
遺宋王𢎞劉湛好其書𢎞每日對千客可不犯一人諱¶
湛為選曺譔百家譜文傷寡省王儉又廣之王僧孺演¶
益為八十篇東南諸侯自為一篇不入百家數弼傳子¶
匪之匪之傳子希鏡希鏡譔姓氏要狀十五篇尤所諳¶
究希鏡傳子執執更作姓氏英賢一百篇又著百家譜¶
廣两王所記執傳其孫冠冠撰梁國親皇太子序親簿¶
四篇王氏之學本於賈氏唐興言譜者以路敬淳為宗¶
栁沖韋述次之李守素亦明姓氏時謂肉譜者後有李¶
<pb:KR3k0043_WYG_034-30b>¶
公淹蕭頴士殷寅孔至為世所稱初漢有鄧氏官譜應¶
劭有氏族一篇王符潛夫論亦有姓氏一篇宋何承天¶
有姓苑二篇譜學大抵具此魏太和時詔諸郡中正各¶
列本土姓族次第為舉選格名曰方司格人到于今稱¶
之¶
士人以氏族相高雖從古有之然未嘗著盛自魏氏銓¶
總人物以氏族相高亦未專任門地惟四夷則全以氏¶
族為貴賤如天竺以刹利婆羅門二姓為貴種自餘皆¶
<pb:KR3k0043_WYG_034-31a>¶
為庶姓如毗舎首陁是也其下又有貧四姓如工巧純¶
陁是也其他諸國亦如是國主大臣各有種姓苟非貴¶
種國人莫肯歸之庶姓雖有勞能亦自甘居大姓之下¶
至今如此自後魏㩀中原此俗遂盛行于中國故有八¶
氏十姓三十六族九十二姓凡三世公者曰膏梁有令¶
僕者曰華腴尚書令䕶而上者為甲姓九卿方伯者為¶
乙姓㪚騎常侍大中大夫者為丙姓吏部正貟郎為丁¶
姓得入者謂之四姓其後遷易紛争莫能堅定遂取前¶
<pb:KR3k0043_WYG_034-31b>¶
世仕籍定以博陵崔范陽盧隴西李榮陽鄭為中族唐¶
高宗時又増太原王清河崔趙郡李通謂七姓然地勢¶
相傾互相排詆各自著書盈編連簡殆数十家至於朝¶
廷為之置官譔定而流習所狥扇以成俗雖國勢不能¶
排奪大率髙下五等有百家皆謂之士族此外悉為庶¶
姓閽宦皆不敢與百家齒隴西李氏乃皇族亦自列在¶
第三其重族望如此一等之内又如崗頭盧澤底李土¶
門崔靖恭楊之類自為鼎族其俗至唐末方漸衰息¶
<pb:KR3k0043_WYG_034-32a>¶
　　　姓氏異同　　　　　　　　章俊卿(後同/)¶
按左氏之書子長之史記其載諸國姓氏與夫世裔皆¶
有可疑者春秋之時諸侯之國凡一百十五可以知其¶
姓與爵者四十有六晉楚之類是也可以知其姓而不¶
可以知其爵者一十有八焦陽之類是也可以知其爵¶
而不可以知其姓者一十有七沈之類是也其爵其姓¶
皆不可得而知者三十有三鮮虞陸渾之類是也不知¶
其姓不可得而見之矣而知其姓者又不可究信如以¶
<pb:KR3k0043_WYG_034-32b>¶
趙為羊姓而子長又以為姬姓以祁姓&ZX-1117e8;國為重黎之¶
後又以為吳國之後此其言異同固不足論至於姜氏¶
為伯夷之後又以為四嶽之後是其言自相異同矣舜¶
之咨四嶽有能典朕三禮僉曰伯夷若以四嶽為伯夷¶
則是自薦其才也豈其然乎此左氏之言姓氏所以為¶
可疑也子長之史記始於黄帝迄于漢武天子世次見¶
于帝紀諸侯世次見于世家夏之後則為把商之後則¶
為宋以其世家本紀併而考之則其苖裔歴歴皆可考¶
<pb:KR3k0043_WYG_034-33a>¶
至於滕薛邾郳之屬雖其事見于春秋而其世次之不¶
傳者又不可盡信堯乃舜之從髙祖而舜乃妻其女鯀¶
乃舜五世從叔公與舜同為堯臣湯與王季同世也湯¶
下傳十六世而為紂王季傳一世而為文王二世而為¶
武王則是文王以十五世祖而臣事十五世孫紂武王¶
以十四世祖而伐十四世孫紂而代之必不然矣此子¶
長之論世裔所以為可疑也大扺去古既逺抱舛承訛¶
無所取正左氏猶然况子長乎子長猶然况班固以下¶
<pb:KR3k0043_WYG_034-33b>¶
乎左氏以嬴姓為伯翳之後班固又以為伯益之後韋¶
昭遂以為伯益即伯翳也孔穎逹復以伯益為臯陶之¶
子愚嘗按史記之文臯陶之後封蓼六伯翳之後封秦¶
垂伯益之後不知所封是則伯益伯翳臯陶各為一族¶
翳與益不得為一人而益不得為臯陶子矣¶
漢興本於亭長而以為出於唐堯曹魏之興肇於宦官¶
而以為出於曹叔振鐸唐之祖起於隴西狄道而以為¶
出於老子臯陶此何異郭崇韜而拜郭子儀之塜其不¶
<pb:KR3k0043_WYG_034-34a>¶
貽笑於君子者幾希矣傳臯陶為士未聞其為大理而¶
以理為李甚不經矣劉子𤣥以漢為陸終苗裔因以駁¶
漢之非而高堂隆又以魏舜之後其繆尤甚舜為媯氏¶
其苖曰田安有魏氏耶有異姓而反同者何與韓是也¶
成王母弟唐叔虞之後封於韓韓既失國子孫離析江¶
淮之音以韓為何遂從其音以為何氏此退之所以為¶
韓與何同姓而近也至於以婁為劉是髙祖一時之言¶
無所經見婁者姒姓之後安可與劉為一耶此則髙祖¶
<pb:KR3k0043_WYG_034-34b>¶
之失也有同姓而反異者則以其姓雖一而所祖不同¶
以杜為氏者有出於㐮陽有出於京兆以王為氏者有¶
出於太原有出於河東豈可以共譜哉而李義甫不得¶
預於李崇徳之譜乃傅之致其罪杜正倫不得齒於城¶
南諸杜乃鑿杜固渠者則天之罪也¶
　　　總論¶
周禮小史奠世繋下昭穆左傳衆仲曰天子建徳因生¶
以賜姓胙之土而命之氏諸侯以字為謚因以為族官¶
<pb:KR3k0043_WYG_034-35a>¶
有世功則有官族邑亦如之禮書曰姓非天子不可以¶
賜而氏非諸侯不可以命姓所以繋百世之正統氏所¶
以别子孫之旁出族則以氏之所聚而已然氏謂之姓¶
故大傳言繋之以姓又言庶姓别於上則氏與姓一也¶
氏又謂之族故羽父為無駭諸侯隠公命以為展氏則¶
氏族一也盖别姓則為氏氏則有族族無不同氏氏有¶
不同族故八元八凱出於髙陽氏高辛氏而謂之十六¶
族是氏有不同族也商氏徐氏徐氏之類謂之六族陶¶
<pb:KR3k0043_WYG_034-35b>¶
氏施氏之類謂之七族宋之摯氏謂之戴族向氏謂之¶
威族是族無不同氏也有因徳而賜姓四嶽佐禹治水¶
有功賜姓曰姜氏曰吕氏有因土而賜姓陳舜之後為¶
之受姓也本因姓之居于媯汭賜姓曰媯有因官而姓¶
者倉氏庫氏司空司馬有因邑而姓者諸氏因於宋子¶
召食采於諸而子孫承之易子為楮有因字之省文而¶
易姓者于氏出自姬氏之邘去邑而為于喬氏出自姬¶
姓之橋去木而為喬有聲音之相近而易姓者辛本莘¶
<pb:KR3k0043_WYG_034-36a>¶
也辛莘相近遂為辛氏郭本虢也郭虢相近虢遂為郭¶
有因見於丙殿而易姓者丙本李也李陵之裔自匈奴¶
歸魏見於丙殿故賜姓焉有因文在手而易姓者武氏¶
出自周平王之少子生而有文在其手曰武遂以為氏¶
有因語音之訛而易姓者宇文出自神農之後以其有¶
嘗草之功自號為侯汾氏其後訛而為宇文氏有逃自¶
竇出而易姓者竇氏本姒姓也有仍逃出自竇故少康¶
氏為竇王氏之姓不一王氏出自姬姓周靈王太子晉¶
<pb:KR3k0043_WYG_034-36b>¶
之後時人號曰王家故曰王氏太原王琅琊王其後也¶
又有出自畢公髙之後魏信陵公子孫時人以其故王¶
族號曰王家故為王氏裴氏之姓不一裴出風姓非子¶
之友孫封非邑卿故為非邑氏至非後世去邑從衣為¶
裴此一裴也昔平公封顓帝之孫於裴中號裴君此一¶
裴也此不可不辨¶
　　　不賜姓¶
漢髙祖嘗賜婁敬諸填皆以劉氏亦可謂知天子之職¶
<pb:KR3k0043_WYG_034-37a>¶
矣然而知其職而未知其義故材陋少文不如元魏孝¶
文之長於議論也孝文之賜喬氏則取其高逺改源氏¶
則取其同源後世帝者徒具英主所為意其駕馭豪傑¶
或出於此於是䟦扈之臣與夷酋賊渠例皆賜以國姓¶
謂之固結其心而不知取笑貽辱無以示天下威重夫¶
姓者出於天授於祖宗先聖以神明之徳奄有天下以¶
為神明萬物之主而嗣君乃屈帝尊以下同於三者之¶
賤此當時公卿大臣不學之過也古之賜姓受氏不然¶
<pb:KR3k0043_WYG_034-37b>¶
天子之子常為顯諸侯諸侯之子常為名卿士大夫至¶
起于踈逖者又一時賢能才智之士其言行卓卓皆可¶
稱道求之於詩則齊之姜知其前有四嶽而後有太公¶
宋之子知其前有成湯後有㣲子孟庸孟弋知為衛之¶
世族南方之原知為陳之名家求之春秋則施臧季孟¶
之氏於字戴武穆宣之氏於諡中行司城之氏於官郈¶
御秦費之氏於邑皆可以槩見則三代之典禮與後世¶
㳂襲之誤較然甚明而魏漢以来賜姓附屬籍者不如¶
<pb:KR3k0043_WYG_034-38a>¶
不賜之為愈也鄧名世姓氏書序¶
　¶
　¶
　¶
　¶
　¶
　¶
　¶
<pb:KR3k0043_WYG_034-38b>¶
　¶
　¶
　¶
　¶
　¶
　¶
　¶
　稗編卷三十四¶
