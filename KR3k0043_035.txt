# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.437390
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十五
<pb:KR3k0043_WYG_035-1a>¶
欽定四庫全書¶
　稗編卷三十五　　　　　明　唐順之　撰¶
　　禮十三(噐服/)¶
　　　傳國璽考　　　　　　　　　陶宗儀(後同/)¶
御史中丞崔彧進傳國璽牋曰御史中丞臣崔彧言至¶
元三十一年春正月旦臣番直宿衛御史臺通事臣庫¶
庫楚即衛所吿曰太師國王之孫曰實迪者嘗官同知¶
通政院事今既殁矣生産散失家計窘極其妻托克托濟¶
<pb:KR3k0043_WYG_035-1b>¶
農病一子甫九嵗託以玉見貿供朝夕之給及出玉印¶
也庫庫楚蒙古人不曉文字兹故来告聞之且驚且疑¶
乃還私家取視之色混青緑而𤣥光采射人其方可黍¶
尺四寸厚及方之三不足背紐盤螭四厭方際紐盡璽¶
&ZX-1117e8;之上取中通一横窽可徑二分舊貫以韋條面有象¶
文八刻畫㨗徑位置勻適皆若蟲鳥魚龍之狀别有彷¶
彿有若命字若夀字者心益驚駭意謂無乃當此昌運¶
傳國璽出乎急召監察御史臣楊桓至即讀之曰受命¶
<pb:KR3k0043_WYG_035-2a>¶
于天既壽永昌此傳國寳璽文也聞之果合前意神為¶
肅然乃加以淨緜複以白帕率御史臣楊桓通事臣庫¶
庫楚等直趨青宫進獻太后御前啓曰此古傳國璽也¶
秦以和氏璧所造厥後有天下者寳之以君萬國然自¶
前代失之乆矣今當宫車晚出諸大臣僉議迎請皇太¶
孫龍飛之時不求而見此乃天示其瑞應也宜早逹於¶
皇太孫行殿以符靈貺以蒙嘉納翼日令資善大夫中¶
書右丞詹事臣張九思傳皇太孫親為付授此盖皇太¶
<pb:KR3k0043_WYG_035-2b>¶
妃懿慮深逺非臣愚所能及也翰林學士董文用等前¶
啟曰此誠神物出當其時若非皇太妃皇太孫聖感何¶
以臻此丞相以下臺臣等次第上壽自是内外稱慶咸¶
曰天命有歸臣聞詩序曰文王有明徳故天復命武王¶
今神寳之出盖因先帝有明徳故天命復歸于皇太孫¶
也欽惟太祖聖武皇帝為天下除禍定亂隆功盛徳簡¶
在天心受命而為天下主以至我憲天述道孝皇帝徳¶
配乾坤功包海嶽施及明孝太子日月重明無為而治¶
<pb:KR3k0043_WYG_035-3a>¶
者迨念年欽惟皇太孫殿下英謀獨㫁大肖祖宗聖祖¶
孝皇帝灼知天命之所在乆存隆顧將付以撫軍之重¶
於至元三十年夏六月二十二日賜以皇太子金寳太¶
正儲位而後詔以出師之期天下聞之室家胥慶和氣¶
穣穣出於两間是嵗秋稔數年罕遇臣切念天象無言¶
託命不爽豈期又於大行皇帝宫車晚出之後甫八日¶
傳國神寳不求而出於大功臣子孫之家速由臺諌耳¶
目之司直逹於皇太妃御前斯盖皇天授命皇太孫誕¶
<pb:KR3k0043_WYG_035-3b>¶
膺龍飛以正九五之位俾符寳璽之文既夀而永永而¶
又昌臣又見皇天之心大頼我皇兀繼體之君不疾不¶
遲景命適至以允四海之望者其瑞應之兆有三按唐¶
史代宗之將為太子先封楚王及位正儲副而監國楚¶
州獻定國寳一十有三因曰楚者太子之封今降寳于¶
楚宜建元寳應盖以寳為太子瑞應也昔明孝太子封¶
為燕王今皇太孫燕王之子也將主神器而神寳出於¶
燕適與前事相符此瑞應之兆一也又寳璽之出正當¶
<pb:KR3k0043_WYG_035-4a>¶
皇元聖天子六合一統之時宫車晩出之近朝以見天¶
心正為繼體之君設也此瑞應之兆二也又寳璽之出¶
適當月之三十日有終而復始之象以見先聖皇帝御¶
世太平之功既成俾繼體之君復其始也此瑞應之兆¶
三也今以此三兆觀之益見天命之来際合於青宫也¶
臣區區之情無任傾嚮輙罄所見以賛其萬一謹将寳¶
璽之出處古今始末詳㩀考按許慎說文璽玉者印也¶
以守土故為文從爾從土其義盖曰天付爾此器俾寳¶
<pb:KR3k0043_WYG_035-4b>¶
之以守爾土也至周太史籀易為從爾從玉義取天付¶
爾此玉寳以為天下君也三代以上璽文無所考諸史¶
籍并寳璽篆文圖說曰傳國璽方四寸其文文餙如前¶
楚以卞和所獻之璞琢而成璧後求昏於趙以納聘焉¶
秦昭王請以十城易之而不獲始皇併六國得之命李¶
斯篆其文玉工孫壽刻之太平御覧又以為藍田玉所¶
刻二世子嬰奉璽降沛公於軹道旁髙祖即位服其璽¶
因世傳之謂為傳國璽厥後孺子未立藏於長樂宫及¶
<pb:KR3k0043_WYG_035-5a>¶
莾簒位使安陽侯王舜廹太后求之太后怒罵而不與¶
舜言益切出璽投之地璽因歸莽及更始滅莽校尉公¶
賓得璽詣宛獻於更始赤眉殺更始立盆子璽為盆子¶
所有後盆子面縛奉璽於光武至獻帝董卓作亂掌璽¶
者投於井中孫堅征董卓於井中得之袁術奪於堅妻¶
術死荆州徐璆聞帝為曹操迎在許昌以璽送之帝後¶
遜位并以璽歸魏常道鄉公禪位璽歸於晉懐帝遇劉¶
聰之害璽歸於聰聦死歸曜曜為石勒所滅璽入於勒¶
<pb:KR3k0043_WYG_035-5b>¶
勒滅入於冉閔閔敗見收於閔之将軍蒋幹晋征西将¶
軍謝尚購得之以還東晋時穆帝永和八年也自璽寄¶
於劉石共五十三年晋復得之是後宋齊梁陳相傳以¶
至於隋滅陳蕭后與太子正道并傳國璽並入於突厥¶
唐太宗即位寳璽未獲乃自刻玉曰皇帝景命有徳者¶
昌貞觀四年蕭后與正道自突厥奉璽歸於唐唐始得¶
焉朱温簒唐璽入於温荘宗定亂璽入於後唐荘宗遇¶
害明宗嗣立再傳飬子從珂是為廢帝石氏簒立自焚¶
<pb:KR3k0043_WYG_035-6a>¶
自是璽不知所在至宋哲宗咸陽民段義獻玉璽及徽¶
宗為金所虜凡有寳璽金皆取之内璽一十有四青玉¶
傳國璽一其色與今所獻玉璽相同則知宋之南遷二¶
百年無此寳璽也明矣然自金既取於宋之後寳璽出¶
處得失亦未見明說以及我元適集皇太孫寳命所歸¶
之際應期而出臣職總御史親㑹盛事不可以不録又¶
圖中别有璽其文亦八旁注曰此傳國璽背文也今見¶
寳璽之背皆刻螭形蟠屈凹凸不齊徧廢厭四際無地¶
<pb:KR3k0043_WYG_035-6b>¶
可置此文按太平御覧秦光十九年雝州刺史郄恢表¶
慕容永稱藩奉璽方六寸厚七分蟠螭為鼻今髙四寸¶
六分四邊龜文下有字曰受天之命皇帝夀昌原其所¶
由未詳厥始以斯言之當别是一璽非今傳國璽也此¶
又不可不辨臣彧誠惶誠恐頓首頓首謹奉牋上進以¶
聞伏希聼覧㣲臣不勝瞻望之至謹言此文乃桓所譔¶
桓字武子兖州人幼警悟為人寛厚事親篤孝博覧羣¶
籍尤精篆籀之學由儒學教授仕至國子司業卒愚按¶
<pb:KR3k0043_WYG_035-7a>¶
國史魯爾𫝊謂實廸乃國王蘇肯徹爾之子謂桓辨其文¶
曰受命于天既夀永昌於桓傳謂桓辨其文曰受天之¶
命既夀永昌盖秦别有受天之命皇帝夀昌一璽又非¶
此璽此則史之誤也¶
　　　璽辯　　　　　　　　　　劉定之¶
咸陽縣民段義於河南鄉修舎得古玉印文曰受命于¶
天既夀永昌上之詔蔡京等辯驗以為秦璽遂命曰天¶
授傳國受命寳改年號為元符秦始皇以藍田玉製璽¶
<pb:KR3k0043_WYG_035-7b>¶
六面正方螭紐李斯譔文以魚鳥篆刻之子嬰降時獻¶
漢祖漢諸帝常佩之故霍光廢昌邑王賀持其手解脫¶
其璽組王莽簒位元后初不肯與後乃出投諸地螭角¶
㣲玷董卓之亂帝辯出走失璽孫堅得於城南甄官井¶
中袁術拘堅妻得以稱帝術死璽仍歸漢傳魏𨽻刻肩¶
際曰大魏受漢傳國之璽魏傳晉晉懐帝失位璽歸劉¶
聦聦死傳曜石勒殺曜取璽冉閔簒石氏置璽于鄴閔¶
死國亂其子求救于晉謝尚遣兵入鄴助守因紿得璽¶
<pb:KR3k0043_WYG_035-8a>¶
懐以歸尚送還晉方其未還也劉石二虜以璽不在晉¶
謂晉帝為白板天子晋盖恥之然則晉之謂紿得璽意¶
者以解此恥也惡足盡信哉不旋踵鄴為慕容燕所取¶
璽或者實在燕矣謂在燕則燕為符堅所併而堅見虜¶
於姚萇萇從堅求璽堅罵之曰五胡次序無汝羗名璽¶
以送晉不可得也卒拒之以死盖堅未嘗以送晉而璽¶
於此乎亡矣謂晉果紿得之於鄴則傳宋齊梁而侯景¶
取之景敗其侍中趙思賢棄之草間奔廣陵告郭元建¶
<pb:KR3k0043_WYG_035-8b>¶
取送髙齊齊亡歸宇文周周傳隋隋焬帝死宇文化及¶
取之化及死竇建徳取之建徳見擒其妻曹氏奉以歸¶
唐唐傳朱梁朱梁亡歸于後唐然後唐之未取朱梁也¶
自云得璽於魏州僧僧得於黄巢亂唐之時而荘宗用¶
以建大號則所取於朱梁之璽與所取於魏州僧之璽¶
又未知孰為秦之故物也抑卒同歸於後唐矣後唐廢¶
帝從珂與璽俱焚繼之者石晉晉出帝重貴降遼太宗¶
徳光徳光以其所獻璽非真詰之重貴對以昔璽既焚¶
<pb:KR3k0043_WYG_035-9a>¶
今璽先帝所為羣臣共知盖自有秦璽以来其間得䘮¶
存毁真贗之故難盡究詰而至于重貴降遼之日秦璽¶
之燬于火也已灼然著於人人口耳自是以後有天下¶
者不託以為言矣哲宗蔡京乃能復得之於咸陽豈堅¶
之所瘞藏至此而始出乎非也是又作天書之故智也¶
天書號年為祥符秦璽號年為元符既紹述其乃考神¶
宗之法又紹述其乃髙考真宗之符不亦異哉堯舜禹¶
之傳國其言著于書曰惟精惟一允執厥中言為國之¶
<pb:KR3k0043_WYG_035-9b>¶
道也秦始皇之傳國其言著於璽曰受命于天既夀永¶
昌言享國之福也志於其道者福從之志於其福者福¶
未必從之假令哲宗所得信為秦璽而其短世絶傳何¶
有於受天命而夀昌哉信元后所謂亡國不祥璽爾其¶
後徽宗以哲宗所得者為未足而復製二璽其一龜紐¶
六寸文曰承天福延萬億永無極謂之鎮國寳其一于¶
闐大玉二尺許文曰範圍天地幽賛神明保合太和萬¶
夀無疆謂之定命寳與哲宗所得曰受命寳者為三已¶
<pb:KR3k0043_WYG_035-10a>¶
而悉為金人所俘以去前此金人以遼取石晋意其得¶
秦璽於獲遼主延僖之日責而徴之延僖訴以兵敗失¶
于桑乾河及既得于宋自謂惬所欲而義宗守緒死于¶
蔡州幽蘭軒又為煨燼然則哲宗之所得縱使真為秦¶
璽元人亦不得取之矣詭妄之臣乃猶以之藉口欺世¶
基禍黷武亦獨何哉詩曰投畀豺虎豺虎不受投畀有¶
北有北不受投畀有昊言歸諸天庶乎禍端永絶也其¶
亦無如之何而為此言哉其此璽之謂哉¶
<pb:KR3k0043_WYG_035-10b>¶
　　　印章制度　　　　　　　　陶宗儀¶
周禮璽節鄭氏註云璽節者今之印章也按許慎說文¶
云印執政所持信也衛宏曰秦以前民皆以金玉為印¶
龍虎鈕惟其所好然則秦以来天子獨以印稱璽獨又¶
以玉羣臣莫敢用也七䧺之時臣下璽始稱曰印漢制¶
諸侯王金璽璽之言信也古者印璽通名漢舊儀云諸¶
侯王黄金璽槖駝鈕又曰璽謂刻曰某王之璽列侯黄¶
金印龜紐文曰某侯之章中二千石銀印龜鈕文曰章¶
<pb:KR3k0043_WYG_035-11a>¶
千石六百石四百石至二百石以上皆銅印鼻鈕文曰¶
印建武元年詔諸侯王金印綟綬公侯金印紫綬中二¶
千石以上銀印青綬千石至四百石以下銅印黒綬及¶
黄綬陳制金章或龜鈕貔鈕獸鈕豹鈕銀章或龜鈕熊¶
鈕羔鈕鹿鈕銀印或龜鈕兎鈕銅印率環鈕吾衍云漢¶
有摹印篆其法只是方正篆法與𨽻相通後人不識古¶
印妄意盤屈且以為法大可笑也多見故家藏得漢印¶
字皆方正近乎𨽻書此即摹印篆也玉俅嘯堂集古録¶
<pb:KR3k0043_WYG_035-11b>¶
所載古印正與相合凡屈曲盤回唐篆始如此今碑刻¶
有魯公官誥尚書省印可考其說漢晉印章皆用白文¶
大不過寸許朝爵印文皆鑄盖擇日封拜可緩者也軍¶
中印文多鑿盖急於行令不可緩者也古無押字以印¶
章為官職信令故如此耳唐用朱文古法漸廢至宋南¶
渡絶無知此者故後宋印文皆大繆白文印皆用漢篆¶
平正方直字不可圎縱有斜筆亦當取巧寫過三字印¶
右一邊一字左一邊両字者以両字處與一字處相等¶
<pb:KR3k0043_WYG_035-12a>¶
不可两字中㫁又不可十分相接四字印若前二字交¶
界有空後二字無空須當空一畫别之字有有脚無脚¶
故言及此不然一邊見分一邊不分非法度也軒齋等¶
印故無此式唯唐相李泌有耑居堂白文玉印或可照¶
例終是白文非古法不若只從朱文朱文印用雜體篆¶
不可太怪擇其近人情免費辭說白文印用崔子玉寫¶
張平子碑上字及漢器上并碑盖印章等字最為第一¶
凡姓名表字古有法式不可用雜篆及朱文白文印必¶
<pb:KR3k0043_WYG_035-12b>¶
逼於邊不可有空空便不古朱文印不可逼邊須當以¶
字中空白得中處為相去庶免印出與邊相倚無意思¶
耳字宜細四旁有出筆皆帶邊邊須細於字邊若一體¶
印出時四邊虚紙皆昂起未免邊肥於字也非見印多¶
不能曉此粘邊朱文建業文房之法多有人依欵識字¶
式作印此大不可盖漢時印法不曽如此三代時却有¶
無印學者慎此周禮雖有璽節及職金掌其媺惡掲而¶
璽之之說註曰印其實手執之印也正面刻字如秦氏¶
<pb:KR3k0043_WYG_035-13a>¶
璽而不可印印則字皆反矣古人以之表信不問字反¶
淳朴如此若戰國時蘇秦六印制度未聞淮南子人間¶
訓曰魯君召子貢授以大將軍印劉安寓言而失(一作/先)¶
辭耳道號唐人雖有不曽有印固不可以道號作印用¶
也三字屋扁唐印有法凡印文中有一二字勿有自然¶
空缺不可映帶者聴其自空古印多如此凡印僕有古¶
人印式二册一為官印一為私印具列所以實為甚詳¶
不若嘯堂集古録所載只具音釋也凡名印不可妄冩¶
<pb:KR3k0043_WYG_035-13b>¶
或姓名相合或加印章等事或兼用印章字曰姓某印¶
章不若只用印字最為正也二名者可回文寫姓下著¶
印字在右二名在左是也單名者曰姓某之印却不可¶
回文寫名印内不得著氏字表徳可加氏字宜審之表¶
字印只用二字此為正式近人或并姓氏於其上曰某¶
氏某若作姓某父古雖有此稱係他人美己却不可入¶
印人多好古不論其原不為俗論亂可也漢人三字印¶
非複姓及與印字者皆非名印盖字印不當用印字以¶
<pb:KR3k0043_WYG_035-14a>¶
亂名漢張安字幼君有印曰張㓜君右一字左二字唐¶
吕温字化光有印曰吕化光此亦三字表徳式諸印下¶
有空處懸之最佳不可妄意伸開或加屈曲務欲填滿¶
若寫得有道理自然不覺空也字多無空不必問此李¶
陽氷曰摹印之法有四功侔造化㝠受鬼神謂之神筆¶
畫之外得㣲妙法謂之竒藝精于一規矩方圓謂之工¶
繁簡相㕘布置不紊謂之巧趙彦衛云古印文作白文¶
盖用以印泥紫泥封詔是也今之米印及倉厫印近之¶
<pb:KR3k0043_WYG_035-14b>¶
矣自有紙始用朱字間有為白字者通典云北齊有木¶
印長一尺廣二寸五分背上為鼻鈕長九寸厚一寸廣¶
七分腹下隠起篆文曰督攝萬幾惟以印藉縫今齪合¶
縫條印盖原於此秦有八體書三曰刻符即古所謂繆¶
篆五曰摹印蕭子良以刻符摹印合為一體徐鍇謂符¶
者竹而中刻之字形半分理應别為一體摹印屈曲填¶
宻則秦璽文也子良誤合之¶
　　　圭笏不與執贄同　　　　　馬端臨¶
<pb:KR3k0043_WYG_035-15a>¶
按圭鎮寳也笏服飾也圭則執之以為信笏則執之以¶
為飾晦菴言笏只是君前記事指畫之具不當執之於¶
手然古者天子亦有笏豈亦藉此以記事指畫乎盖朝¶
章之服飾也但天子之笏以玉為之其制似圭而天子¶
與公侯伯之圭上銳下方其形類笏故後人或誤以圭¶
為笏然笏者非執則搢不可須臾去身者也若圭則天¶
子以禮神諸侯以朝見天子不過於當是之時暫捧之¶
而即奠之不常執也嘗見繪禮圖者繪上公衮冕執桓¶
<pb:KR3k0043_WYG_035-15b>¶
圭在手如秉笏之狀是矣至卿大夫無圭璧刻端冕盛¶
服而執所謂羔鴈者在手殊為可笑盖誤以圭為笏誤¶
以鎮信之具為服飾之具故也(所謂公執桓圭至士執/雉者特言贄之等級耳)¶
(此執予非必謂兩手捧之當心如執笏之狀也又如大/司馬振旅之義王執路鼔諸侯執賁鼔此二鼔乃鼓中)¶
(之至大者師之耳目繋焉故王與諸侯自司其事而/謂之執豈以是二鼔者執之以手而如執圭之狀乎)按¶
西漢服章之制於史無所考見班固叙傳言漢初定與¶
民無禁師古注謂漢不設車旗衣服之禁今觀賈誼所¶
言可見然魏相奏謂髙皇帝書有天子所服第八則服¶
<pb:KR3k0043_WYG_035-16a>¶
制未嘗無其書相所奏既不詳偹而史記無傳焉盖周¶
之經制歴春秋戰國數百年典籍湮没不存及七雄僣¶
王國自為政尤無所究詰秦出自西戎不習禮文之事¶
而其立意大槩欲是今而非古尊已而卑人故滅六國¶
之後獲其君之冠則以賜侍人獲其君之車則以為副¶
車又烏能恭考損益以復先王衣服車旗之制漢初用¶
事者椎朴少文不過盡遵秦規而已¶
　　　袒免辯　　　　　　　　　程大昌(後同/)¶
<pb:KR3k0043_WYG_035-16b>¶
禮有袒免鄭氏曰免音問以布廣一寸從頂中而前交¶
於額上又郤向後繞於髻也予疑不然記曰四世而緦¶
服之窮也五世&ZX-11265d;免殺同姓也服之旁殺而至於緦僅¶
為三月則自此之外不更有服矣然而由四殺五不可¶
頓如路人故屬及五世而族人有䘮則脫露半䄂見其¶
内服是之謂&ZX-11265d;解除吉冠是之謂免免之為言正是免¶
冠之免不應别立一冠名之為免而讀之如問也曲禮¶
曰冠無免勞無袒免且&ZX-11265d;皆變易其常故侍君子者以¶
<pb:KR3k0043_WYG_035-17a>¶
為不恭而無服者之屬用以致哀示與路人異也絰於¶
緦有三月而&ZX-11265d;免無期日也既無服又無期日第行之¶
始死之時其斯以為戚矣歴考禮經本文止言&ZX-11265d;免更¶
無一語記其如何為免則是小功以上衰絰冠杖實有¶
其制而&ZX-11265d;免則元無冠服故亦莫得而記也周禮垂哀¶
冠之式於門謂緦小功以上亦無&ZX-11265d;免體式也使誠有¶
制如鄭氏所言則亦不成其為冠也況袒既不别為之¶
衰又對冕而言知當未歛之時第使之&ZX-11265d;衣免冠者事¶
<pb:KR3k0043_WYG_035-17b>¶
情之稱也古今言以布繞頂及髻而謂之為免者惟鄭¶
氏一人自漢以後并免而殺以為冠名則皆師述鄭氏¶
也杜佑博識古事而特致疑於此雖其叙載䘮制即免¶
加絲借古冕之絻著以為絻若用鄭矣而特自出其見¶
於下曰絻制未聞惟鄭氏云云則佑固不以為安矣按¶
禮凡因事及免必與冠對䘮服小記曰男子冠而婦人¶
笄男子免而婦人髽又曲禮冠無免則凡免皆與冠對¶
免之為免當正讀為免其禮已明矣䘮而免冠不惟五¶
<pb:KR3k0043_WYG_035-18a>¶
世無服用之雖重如斬齊當其未歛未及成服亦嘗用¶
之盖遭䘮之始未辨成服姑仍常時衣冠在衣則&ZX-11265d;在¶
冠則免以為變常之始故經紀重䘮曰&ZX-11265d;括髪變也愠¶
哀之變也去飾去美也&ZX-11265d;括髪去飾之甚也賈公彦之¶
釋&ZX-11265d;免首尾遵本鄭氏惟於此特循正理而為之言曰¶
冠尊不居肉&ZX-11265d;上必免故(闕/)　　　　踊踊必先袒&ZX-11265d;¶
必先免是&ZX-11265d;且免皆因哀變常而及為服(闕/)之所為也¶
斬衰重矣故免冠而肉袒免冠且肉&ZX-11265d;矣而又被髪衣¶
<pb:KR3k0043_WYG_035-18b>¶
紾則以麻約之較之五世&ZX-11265d;免則此為甚重若具&ZX-11265d;衣¶
免冠以示變常則斬衰&ZX-11265d;免其意同也且免之為免不¶
止始䘮然也䘮服小記曰既𦵏而不報虞則雖主人皆¶
冠及虞則皆免又曰逺𦵏者比反哭者皆冠及郊而後¶
免又曰君弔雖不當免時也主人亦免凡此三節皆以¶
冠對免而皆免則取其進而及於重也葬而成虞也逺¶
葬而未及郊近墓也已過免時而君始臨弔也則皆以¶
免冠為禮取始死之節以重為之也𦵏不報虞葬而未¶
<pb:KR3k0043_WYG_035-19a>¶
及墓若過時而有弔者自非其君則皆仍所䘮之冠而¶
不為之免處之以䘮禮之常也從是推之知免冠之為¶
始死之節也䘮小記又曰斬衰括髪以麻免而布盖父¶
母皆當以麻括髪而古禮母皆降父故減麻用布示殺¶
於父也此之謂免盖應用而許其不用故特言免以明¶
之若如鄭言以免為免則居母䘮者既括髪以麻而以¶
布為免遂當以免而加諸齊衰之上則是降斬而齊遽¶
著五世以外輕殺無服之冠豈其理乎至此推說不通¶
<pb:KR3k0043_WYG_035-19b>¶
矣然以免為冠萬世宗信鄭氏予獨不以為安故著此¶
以待博而不惑者折𠂻之¶
　　　尊彞之辨¶
尊之為言尊也彞之為言常也尊用以獻上及於天地¶
彞用以祼施於宗廟而已故尊於祭器獨名尊&ZX-111b12;於常¶
器均名&ZX-111b12;籍談曰有勲而不廢撫之以彞器臧武仲曰¶
大伐小取其所得以作彞器則彞之為常可知矣司尊¶
彞春祠夏禴祼用雞彞鳥彞其朝踐用两獻尊其再獻¶
<pb:KR3k0043_WYG_035-20a>¶
用两象尊秋嘗冬烝祼用斚&ZX-111b12;黄&ZX-111b12;其朝獻用两著尊¶
其饋獻用两壺尊追享朝享祼用虎&ZX-111b12;蜼&ZX-111b12;其朝踐用¶
两大尊其再獻用两山尊明堂位曰泰有虞氏之尊也¶
山罍夏后氏之尊也著商尊也犧象周尊也灌尊夏后¶
氏以雞&ZX-111b12;商以斚周以黄目盖虞氏尚陶故泰尊瓦則¶
山罍亦瓦矣商人尚梓故著尊木則犧象亦木矣書稱¶
宗&ZX-111b12;絺繡而宗&ZX-111b12;在周為毳衣則虎&ZX-111b12;蜼&ZX-111b12;有虞以前¶
之&ZX-111b12;也說文稱壺昆吾尊昆吾祝融之後則壺尊商以¶
<pb:KR3k0043_WYG_035-20b>¶
前之尊也春秋傳曰燕人以斚耳賂齊則斚固有耳矣¶
記曰黄目欝氣之上尊黄者中也目者清明之氣也則¶
黄其色也目其象也盖先王制器或逺取諸物或近取¶
諸身其取之也有義其用之也以類雞鳥虎蜼之&ZX-111b12;取¶
諸物也斚耳黄目取諸身也春祠夏禴&ZX-111b12;以雞鳥尊以¶
犧象以雞鳥均羽物犧象均大物故也秋嘗冬烝&ZX-111b12;以¶
耳目尊以著壺以耳目均人體著壺均無足故也追享¶
朝享&ZX-111b12;以虎蜼尊以山大以虎蜼均毛物山大均瓦器¶
<pb:KR3k0043_WYG_035-21a>¶
故也天雞東方之物仁也而牛大牲也膏鄉宜於春鳥¶
南方之物禮也而象大獸也産於南越此王者所以用¶
祠禴也周&ZX-111b12;黄則商彞白矣白者隂之質義也黄者隂¶
之美信也著以象陽降而著地壺以象隂周而藏物此¶
先王所以用嘗烝也太𤣥曰陽氣潜萌於黄宫信無不¶
在乎中則冬之為信可知矣虎義獸也蜼智獸也自禰¶
率而上之至于祖因合食焉義也及於祖之所自出義¶
之至也審其昭穆尊卑不使紊焉智也皆升合而食乎¶
<pb:KR3k0043_WYG_035-21b>¶
其所出智之至也泰則象道之見於事業山則象道之¶
顯於仁夫道之見於事業而顯諸仁則可以王天下可¶
以王天下則可以禘祫矣此先王所以用追享然雞鳥¶
虎蜼黄目犧象山罍之飾或刻或畫不可得而知也詩¶
與禮記左傳國語皆言犧特司尊彞言獻尊則犧者尊¶
之飾獻者尊之鳥也先儒讀犧為娑讀斚為稼或云犧¶
飾以翡翠象飾以象骨或曰犧飾以鳯凰斚飾以禾稼¶
皆臆論也王肅謂昔魯郡於地中得大夫子尾送女器¶
<pb:KR3k0043_WYG_035-22a>¶
有犧尊以犧牛為尊則象尊尊為象形耳此又不可考¶
也尊之為物其上有盖其面有鼻其下有足此又不可¶
考也少牢司宫啓二尊之盖冪奠于棜上特記禮覆两¶
焉盖在南玉藻曰惟君面尊少儀曰尊壺者面其鼻此¶
尊之形制也其無足者著與壺耳觀投壺之壺有頸與¶
腹而無足者則壺尊無足可知矣先儒謂壺有足誤也¶
大射尊於東楹之西两方壺膳尊甒在南皆𤣥尊酒在¶
北少牢尊两甒于房户之間甒有𤣥酒特牲尊於户東¶
<pb:KR3k0043_WYG_035-22b>¶
𤣥酒在西記亦曰凡尊必上𤣥酒則两尊之設一以盛¶
𤣥酒一以盛齊矣春則雞&ZX-111b12;盛明水鳥&ZX-111b12;盛鬱鬯夏則¶
鳥&ZX-111b12;盛明水雞&ZX-111b12;盛鬱鬯而斚黄虎蜼之相為用亦若¶
此也此先儒謂雞&ZX-111b12;專盛鬱鬯恐不然也尊&ZX-111b12;之量先¶
儒謂尊實五斗&ZX-111b12;實三斗此雖無所經見然&ZX-111b12;祼而已¶
其實少尊則獻酬酢焉其實多此尊所以大於&ZX-111b12;歟¶
　　　犧尊辨　　　　　　　　　胡　翰¶
禮有犧尊即獻尊也司尊&ZX-111b12;曰其朝踐用兩獻尊其再¶
<pb:KR3k0043_WYG_035-23a>¶
獻用兩象尊鄭氏讀獻為犧又音犧為摩莎之莎非也¶
獻舉其事犧言其象其為尊一而已以其尊之一而謂¶
其音亦同不可也犧尊與象尊相須鄭氏謂犧尊飾以¶
翡翠象尊以象鳯凰其說亦非也盖犧尊為牛形象尊¶
為象形皆周尊也王肅云犧象之尊全刻牛象之形鑿¶
背為尊宋劉杳言古者犧尊&ZX-111b12;尊皆刻木為鳥獸鑿頂¶
及背以出納酒二家之言近之而杳又云魯郡地中得¶
大夫子尾送女器有尊作犧牛形晉永嘉中青州盜發¶
<pb:KR3k0043_WYG_035-23b>¶
齊景公冡獲二尊狀類牛象意者古之遺制也苟以為¶
刻木安能乆置地中不壊或謂犧尊畫牛象尊畫象亦¶
以木耳非古之遺制也盖二尊皆以銅為之其取義皆¶
以牛象而得名犧尊為犧形象尊為象形則犧當讀為¶
羲獻當讀如憲各如其字之本音可也獻舉其事犧言¶
其象不害其為器之一也觀於閟宫之詩朱子不取毛¶
氏沙飾之義而今又取鄭氏摩莎之音豈非過乎况杳¶
之言足以證肅之說有足信乎宋皇祐中得著尊阮逸¶
<pb:KR3k0043_WYG_035-24a>¶
胡瑗取其器有脰名壺尊可也著地無足名著尊可也¶
未能必其主名及黄長睿見之始定為著尊以為尊皆¶
有脰唯其無足而著地則禮之明堂位所謂商尊曰著¶
者是也後有若長睿者安知不以余言為然乎余故具著¶
于此以見名物度數在先王時不過有司之事降及後¶
世雖學者不得而盡考焉則夫斯禮之失也乆矣¶
　　　罘罳考　　　　　　　　　　程大昌¶
前世載罘罳之制凡五出鄭康成引漢闕以明古屏而¶
<pb:KR3k0043_WYG_035-24b>¶
謂其上刻為雲氣蟲獸者是禮疏屏天子之廟飾也鄭¶
之釋曰屏謂之樹今浮思也刻木為雲氣蟲獸如今闕¶
上之為矣此其一也顔師古正本鄭說兼屏闕言之而¶
於闕閣加詳漢書文帝七年未央宫東闕罘罳災顔釋¶
曰罘罳謂連屛曲閣也以覆重刻垣墉之處其形罘罳¶
一曰屛也罘音浮此其二也漢人釋罘為復釋罳為思¶
雖無其制而特附之或曰臣朝君至罘罳下而復思王¶
莽斸去漢陵之罘罳曰使人無復思漢此其三也崔豹¶
<pb:KR3k0043_WYG_035-25a>¶
古今注依鄭義而不能審知其詳遂折以為二闕自闕¶
罘罳自罘罳其言曰漢西京罘罳合板為之亦築土為¶
之詳豹之意以築土者為闕以合板者為屏也至其釋¶
闕又曰其上皆丹堊其下皆畫雲氣僊靈竒禽異獸以¶
昭示四方此其四也唐蘇鶚謂為網户其演義之言曰¶
罘罳字象形罘浮也罳絲也謂織絲之文輕踈浮虚之¶
貌盖宫殿忩户之間網也此其五也凡此五者雖參差¶
不齊而其制其義互相發明皆不可廢罘罳云者刻鏤¶
<pb:KR3k0043_WYG_035-25b>¶
物象著之板上取其䟽通連綴之狀而罘罳然故曰浮¶
思也以此刻鏤施於廟屏則其屏為疏屏施諸宫禁之¶
門則為某門罘罳而其在屏則為某屏罘罳覆諸宫寢¶
闕閣之上則為某闕之罘罳非其别有一物元無附著¶
而獨名罘罳也至其不用合板鏤刻而結網代之以蒙¶
冐户牖使蟲雀不得穿入則别立絲網凡此數者雖施¶
寘之地不同而罘罳之所以罘罳則未始或異也鄭康¶
成所引雲氣蟲獸刻鏤以明古之疏屏者盖本其所見¶
<pb:KR3k0043_WYG_035-26a>¶
漢制為之言而予於先秦有考也宋玉之語曰髙堂䆳¶
宇檻層軒曽臺累射臨髙山網户朱綴刻方連此之謂¶
網户者時雖未以罘罳名之而實罘罳之制也釋者曰¶
織網於户上以朱色綴之又刻鏤横木為文章連於上¶
使之方好此誤也網户朱綴刻方連者以木為户其上¶
刻為方文互相連綴朱其色也網其狀也若真謂此户¶
以網不以木則其下文何以云刻也以網户綴刻之語¶
而想像其制則罘罳形狀如在耳目前矣宋玉之謂網¶
<pb:KR3k0043_WYG_035-26b>¶
綴漢人以為罘罳其義一也世有一事絶相類者夕郎¶
入拜之門名為青瑣取其門扉之上刻為文瑣以青塗¶
之見王后傳注故以為名稱謂既熟後人不綴門闥單¶
言青𤨏世亦知其為禁中之門此正遺屏闕不言而獨¶
取罘罳為稱義例同也然鄭能指漢闕以明古屏而不¶
能明指屏闕之上何者之為罘罳故崔豹不能曉解而¶
析以為二顔師古亦不敢堅決两著而兼存之所以起¶
議者之疑也且豹謂合板為之則是可以刻綴而應罘¶
<pb:KR3k0043_WYG_035-27a>¶
罳之義矣若謂築土所成直繪物象其上安得有輕踈¶
罘罳之象乎况文帝東闕罘罳常灾矣若果畫諸實土¶
之上火安得而灾之也於是乃知顔師古謂為連屏曲¶
閣以覆垣墉者其說可據也崔豹曰闕亦名觀謂其上¶
可以觀覧則是顔謂闕之有閣者審而可信闕既有閣¶
則户牖之有罘罳其制又以明矣杜甫曰毁廟天飛雨¶
焚宫夜徹明罘罳朝共落棆桷夜同傾正與漢闕之灾¶
罘罳者相應也蘇鶚引子虚賦罘網彌山因證罘當為¶
<pb:KR3k0043_WYG_035-27b>¶
網且引文宗甘露之變出殿北門裂㫁罘罳而去又引¶
温庭筠補陳武帝書曰罘罳晝捲閶闔夜開遂㫁謂古¶
来罘罳皆為網此誤以唐制一偏而臆度古事也杜寳¶
大業雜記乾陽殿南軒垂以朱絲網絡下不至地七尺¶
以防飛鳥則真寘網於牖而可捲可裂也此唐制之所¶
因也非古来屏闕刻鏤之制也唐雖借古罘罳語以名¶
網户然罘罳二字因其借喻而形狀益以著明也¶
　稗編卷三十五¶
