# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.519115
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷三十八
<pb:KR3k0043_WYG_038-1a>¶
欽定四庫全書¶
　稗編卷三十八　　　　　明　唐順之　撰¶
　　樂三¶
　　　五聲十二律旋相為宫　　　通　典(後同/)¶
伏羲氏作易紀陽氣之初以為律法建冬日至之聲以¶
黄鐘為宫太蔟為商姑洗為角林鐘為徴南吕為羽應¶
鐘為變宫㽔賔為變徵此聲之元五聲之正也(按應鐘/為變宫)¶
(㽔賔為變徵自殷以前但有五音此二者自周以來加/文武二聲謂之為七其五聲為正二聲為變變者和也)¶
<pb:KR3k0043_WYG_038-1b>¶
故各統一日其餘以運行當日者各自為宫而商徵以¶
類從焉(揚子雲曰聲生於日律生於辰取法於五行十/二辰之義也聲生於日者謂日有五故聲亦有)¶
(五日謂甲巳為角乙庚為商丙辛為徵丁壬為羽戊癸/為宫是五行合為五日五音之聲生於日也律生於辰)¶
(者十二律出於十二辰/子為黄鐘之類是也)漢書云黄帝使伶倫自大夏之¶
西至崑崙之隂取竹生於嶰谷其竅厚薄均者斷兩節¶
之間而為黄鐘之管因制十二管吹以准鳳鳴而定律¶
吕之音用生六律六吕之制以候氣之應而立宫商之¶
聲以應五聲之調鳳有雄雌鳴亦不等故吹陽律以候¶
<pb:KR3k0043_WYG_038-2a>¶
於鳳吹隂律以擬於皇故能協和中聲候氣不爽清濁¶
相符倫理無失五聲六律旋相為宫其用之法先以本¶
管為均八音相生或上或下取五聲令足然後為十二¶
律旋相為宫若黄鐘之均(以黄鐘為宫黄鐘下生林鐘/為徵林鐘上生大蔟為商太)¶
(蔟下生南吕為羽南吕上生姑洗為角此黄/鐘之調姑洗皆三分之次故用正律之聲也)若大吕之¶
均(以大吕為宫大吕下生夷則為徵夷則上生夾鐘為/商夾鐘下生無射為羽無射上生中吕為角此大吕)¶
(之調也中吕皆三分之/次故用正律之聲也)太蔟之均(以太蔟為宫太蔟下/生南吕為徵南吕上)¶
(生姑洗為商姑洗下生應鐘為羽應鐘上生㽔賔為/角此太蔟之調也㽔賔皆三分之次故用正律之聲)夾¶
<pb:KR3k0043_WYG_038-2b>¶
鐘之均(以夾鐘為宫夾鐘下生無射為徵無射上生中/吕為商中吕上生黄鐘為羽黄鐘正律之聲長)¶
(非商三分去一之次此用其子聲為羽也黄鐘下生林/鐘為角林鐘子聲短非中吕為商之次故還用林鐘正)¶
(管之聲為角夾鐘之/調有四正聲一子聲)姑洗之均(以姑洗為宫姑洗下生/應鐘為徵應鐘上生㽔)¶
(賔為商㽔賔上生大吕為羽正聲長非㽔賔三分去一/之次故用其子聲為羽是三分去一之次大吕下生夷)¶
(則為角夷則子聲短非㽔賔為商三分去一之次故/還用正聲為角此為姑洗之調亦正聲四子一聲也)中¶
吕之均(以中吕為宫中吕上生黄鐘為徵正聲長非中/吕三分去一之次故用其子聲為徵是其三分)¶
(去一之次黄鐘下生林鐘為商林鐘子聲短非中吕為/宫之次故還用正聲為商林鐘上生大蔟為羽太蔟正)¶
(聲長非林鐘為商三分去一之次故用其子聲為羽亦/是三分去一之次大蔟下生南吕為角此中吕之調正)¶
<pb:KR3k0043_WYG_038-3a>¶
(聲三子/聲二也)蕤賔之均(以蕤賔為宫蕤賔上生大吕為徵大/吕下生夷則為商夷則上生夾鐘為)¶
(羽正聲長非夷則三分去一為羽之次故用子聲為羽/亦是三分去一之次夾鐘上生無射為角子聲短非夷)¶
(則為商之次還用正聲為角此/蕤賔之調亦二子聲三正聲也)林鐘之均(以林鐘為宫/林鐘上生太)¶
(蔟為徵大蔟正聲長非林鐘為宫三分去一為徵之次/故用子聲亦是為徵三分去一之次大蔟下生南吕為)¶
(商南吕上生姑洗為羽姑洗正聲長非南吕三分去一/為羽之次故用子聲亦是去一之次姑洗下生應鐘為)¶
(角應鐘子聲短非南吕為商之次故還用正/聲為角此林鐘之調亦子聲二正聲三也)夷則之均¶
(以夷則為宫夷則上生夾鐘為徵夾鐘正聲長非夷則/三分去一為徵之次故用子聲為徵亦是三分去一之)¶
(次夾鐘下生無射為商子聲短非夷則為商之次故還/用正聲為商無射上生中吕為羽中吕正聲長非無射)¶
<pb:KR3k0043_WYG_038-3b>¶
(三分去一之次故用子聲為羽亦是三分去一之次中/吕上生黄鐘為角黄鐘正聲長非無射三分去一為角)¶
(之次故用子聲為角夷則/之調正聲二子聲三也)南吕之均(以南吕為宫上生/姑洗為徵姑洗正)¶
(聲長非南吕三分去一為徵之次故用子聲為徵亦是/三分去一之次姑洗下生應鐘為商應鐘子聲短非南)¶
(吕三分去一之次故用正聲為商應鐘上生蕤賔為羽/蕤賔上生大吕為羽大吕正聲長非應鐘為商三分去)¶
(一之次故用子聲為羽蕤賔上生大吕為角正聲長非/應鐘為商之次故用子聲為角亦是三分去一之次以)¶
(此南吕之調正/聲二子聲三也)無射之均(以無射為宫無射上生中吕/為徵中吕正聲長非無射三)¶
(分去一為徵之次故用子聲為徵亦是三分去一之次/中吕上生黄鐘為商黄鐘正聲長非無射為宫之次故)¶
(用子聲為商亦是其宫之次黄鍾下生林鐘為羽林鐘/正聲長非黄鍾為商三分去一之次故用子聲為羽林)¶
<pb:KR3k0043_WYG_038-4a>¶
(鐘上生太蔟為角太蔟正聲長非黄鐘為商三分去/一之次故用子聲為角此無射之調正聲一子聲四)應¶
鐘之均(以應鐘為宫應鐘上生蕤賔為徵蕤賔正聲長/非應鐘三分去一為徵之次故用子聲為徵蕤)¶
(賔上生大吕為商大吕正聲長非應鐘為宫之次故用/子聲為商大吕下生夷則為羽夷則正聲長非蕤賔為)¶
(徵之次故用子聲為商夷則上生夾鐘為角夾鐘正聲/長非大吕為商之次故用子聲為角此應鐘之調亦正)¶
(聲一子/聲四也)此謂迭為宫商角徵羽也若黄鍾之律自為其¶
宫(為夾鐘之羽為中吕之徵為夷則之/角為無射之商此黄鍾之五聲也)大吕之律自為¶
其宫(為姑洗之羽為蕤賔之徵為南吕之/角為應鐘之商此謂大吕之五聲也)太蔟之律自¶
為其宫(為中吕之羽為林鐘之徵為無射之/角為黄鐘之商此謂太蔟之五聲也)夾鐘之律¶
<pb:KR3k0043_WYG_038-4b>¶
自為其宫(為蕤賔之羽為夷則之徵為應鐘之/角為大吕之商此夾鐘之五聲也)中吕之¶
律自為其宫(為夷則之羽為無射之徵為大吕之/角為夾鐘之商此中吕之五聲也)蕤賔¶
之律自為其宫(為南吕之羽為應鐘之徵為太蔟之/角為姑洗之商此蕤賔之五聲也)林¶
鐘之律自為其宫(為無射之羽為黄鐘之徵為夾鐘之/角為中吕之商此謂林鐘之五聲也)¶
夷則之律自為其宫(為應鐘之羽為大吕之徵為姑洗/之角為蕤賔之商此謂夷則之五)¶
(聲/也)南吕之律自為其宫(為黄鐘之羽為太蔟之徵為中吕/之角為林鐘之啇此謂南吕之五)¶
(聲/也)無射之律自為其宫(為大吕之羽為夾鐘之徵為蕤/賔之角為夷則之商此謂無射)¶
(之五/聲也)應鐘之律自為其宫(為太蔟之羽為南吕之商為/姑洗之徵為林鐘之角此謂)¶
<pb:KR3k0043_WYG_038-5a>¶
(應鐘之/五聲也)所謂五聲六律十二管旋相為宫者也¶
　　　五聲十二律相生法¶
古之神瞽考律均聲必先立黄鐘之均(五聲十二律起/於黄鍾之氣數)¶
黄鍾之管以九十為法(度其中氣明/其陽數之極)故用九自乗為管¶
絃之數(九九八/十一數)管數多者則下生其數少者則上生相¶
生増減之數皆不出於三(以本起三/才之數也)又生取之數不出¶
於八(以本法八/風之儀也)宫從黄鍾而起下生得八為林鐘上生¶
太蔟亦復依八而取為商其増減之法以三為度以上¶
<pb:KR3k0043_WYG_038-5b>¶
生者皆三分益一下生者皆三分去一宫生徵(三分宫/數八寸)¶
(一分各二十七下生者去一去二十七/餘有五十四以為徵故徵數五十四也)徵生商(三分徵/數五十)¶
(四則分各十八上生者益一加十八於五/十四得七十二以為商故商數七十二也)商生羽(三分商/數七十)¶
(二則分各二十四下生者去一去二十/四得四十八以為羽故羽數四十八)羽生角(三分羽/數四十)¶
(八則分各十六上生者益一加十六於四/十八得六十四以為角故角數六十四)此五聲大小之¶
次也是黄鍾為均用五聲之法以下十二辰辰各有五¶
聲其為宫商之法亦如之故辰各有五聲合為六十聲¶
是十二律之正聲也(聲本制唯以宫商角徵羽/各得上下三分之次為聲)其十二¶
<pb:KR3k0043_WYG_038-6a>¶
律相生之法皆以黄鍾為始(黄鍾之/管九寸)下生者三分去一¶
上生者三分益一五下六上仍得一終黄鍾下生林鐘¶
(林鐘之/管六寸)林鐘上生太蔟(太蔟之/管八寸)太蔟下生南吕(南吕之/管五寸)¶
(三分寸/之一)南吕上生姑洗(姑洗管長七寸/九分寸之一)姑洗下生應鐘¶
(應鐘之管長四寸二/十七分寸之二十)應鐘上生蕤賔(蕤賔之管長六寸/八十一分寸之二)¶
(十/六)蕤賔上生大吕(大吕之管長四寸二百四十三分寸/之五十二倍之為八寸分寸之一百)¶
(四/)大吕下生夷則(夷則之管長五寸七百二/十九分寸之四百五十一)夷則上生¶
夾鐘(夾鐘之管長三寸二千一百八十七分寸之一千/六百三十一倍之為七寸分寸之一千七十九)¶
<pb:KR3k0043_WYG_038-6b>¶
夾鐘下生無射(無射之管長四寸六分千五百六/十一分寸之六千五百二十四)無射¶
上生中吕(中吕之管長六寸萬九千六百八/十三分寸萬二千九百七十四)此謂十二¶
律長短相生一終於中吕之法又制十二鐘准為十二¶
律之正聲也鳬氏為鐘(鄭𤣥云官有代功若族/有代業則以氏名官也)以律計¶
自倍半半者准半正聲之正以為十二子律制為十二¶
子聲比正聲為倍則以正聲於子聲為倍以正聲比子¶
聲則子聲為半但先儒釋用倍聲自有二義一義云半¶
以十二正律為十子聲為鐘二義云從於中宫之管寸¶
<pb:KR3k0043_WYG_038-7a>¶
數以三分益一上生黄鐘以所得管之寸數然半之以¶
為子聲之鐘其為半正聲之法者以黄鍾之管正聲九¶
寸為均子聲則四寸半黄鐘下生林鐘之子聲(三分去/一故林)¶
(鐘子聲/律三寸)林鐘上生太蔟之子聲(三分益一太蔟/子聲之律四寸)太蔟下¶
生南吕之子聲(三分去一南吕子聲之/管長二寸三分寸之二)南吕上生姑洗¶
之子聲(三分益一姑洗律長/三寸九分寸之五)姑洗下生應鐘之子聲(三/分)¶
(去一應鐘子聲之律長/二寸二十七分寸之十)應鐘上生蕤賔之子聲(三分益/一蕤賔)¶
(子聲之律三寸八/十一分寸之十三)蕤賔上生大吕之子聲(三分益一大/吕子聲之律)¶
<pb:KR3k0043_WYG_038-7b>¶
(四寸三百四十二/分寸之五十二)大吕下生夷則之子聲(三分去一夷/則子聲之津)¶
(長二寸七百二十九/分寸之五百九十)夷則上生夾鐘之子聲(三分益一/夾鐘子聲)¶
(之律三寸二千一百八十七/分寸之一千六百三十一)夾鐘下生無射之子聲(三/分)¶
(去一無射子聲之律二寸六千五百/六十一分寸之三千二百六十二)無射上生中吕之¶
子聲(三分益一中吕子聲之律三寸一萬九千六百/八十三分寸之六千四百八十七還終於中吕)此¶
半正聲法其半相生之法者以正中吕之管長六寸(一/萬)¶
(九千六百八十三分寸/之萬二千九百七十四)中吕上生黄鍾(三分益一得八/寸五萬九千四)¶
(十九分寸之五萬一千八百九十六半之得四寸五萬/九千四十九分寸之二萬五千九百四十八以為黄鍾)¶
<pb:KR3k0043_WYG_038-8a>¶
黄鐘下生林鐘三分去一還以六生所得林鐘之管寸¶
數半之以為林鐘子聲之管以次而為上下相生終於¶
中吕皆以相生所得之律寸數半之各以為子聲之律¶
故有正聲十二子聲十二分大小有二十以為二十四¶
鐘通於二神迭為五聲合有六十聲即為六十律其正¶
管長者為均之時則通自用正聲五音正管短者為均¶
之時則通用子聲為五音亦皆三分益一減一之次還¶
以宫商角徵羽之聲得調也¶
<pb:KR3k0043_WYG_038-8b>¶
　　　歴代製造(漢魏/後)　(魏齊/北)　(晉/隋)　　(梁唐/大)　(陳/)¶
漢文帝令丞相北平侯張蒼始定律厯(武帝以李延年/為協律都尉盖)¶
(掌音/律也)元帝時郎中京房知五音六十律之數上使韋𤣥¶
成等試問房於樂府房對受學於故小黄令焦延夀六¶
十律相生之法以上生下皆三生二以下生上皆三生¶
四陽下生隂隂上生陽終於中吕而十二律畢矣中吕¶
上生執始執始下生去滅上下相生終於南事六十律¶
畢矣夫十二律之變於六十猶八卦之變至於六十四¶
<pb:KR3k0043_WYG_038-9a>¶
也(又造准如瑟而十三絃隠間九尺中央一絃下有尺/分寸六十律之節史官傳之至後漢建武之後不能)¶
(定其絃緩急矣王莽徵天下通知鐘律之者有/百餘人令劉歆領之造銅律其所制與房不殊)　魏武¶
帝時杜䕫精識音韻為雅樂郎中令鑄銅工柴玉巧有¶
意思形器之中多所造作亦為時人見知䕫令玉鑄鐘¶
其聲均清濁多不如法數毁改作玉甚厭之謂䕫清濁¶
任意更相訴白於魏武魏武取所鑄鐘雜錯更試然後¶
知䕫為精而玉之謬也明帝青龍中鑄大鐘髙堂隆諫¶
曰夫禮樂者為治之大本也故簫韶九成鳳凰來儀雷¶
<pb:KR3k0043_WYG_038-9b>¶
鼓六變天神以降是以升平刑措和之至也新春發響¶
商辛以隕大鐘既鑄周景以死存亡之機恒由此作君¶
舉必書古之道也作而不法何以示後帝稱善焉　晉¶
張華荀朂校魏杜䕫所造鐘律其聲樂多不諧合乃出¶
御府古今銅竹律二十五具銅尺銅斛七具校減六尺¶
四寸四曰白藏通夷則絃用百六十八絲長五尺六寸¶
二分弱南吕絃用百六十絲長五尺三寸三分大强無¶
射絃用百二十九絲長四尺九寸九分强因以通聲轉¶
<pb:KR3k0043_WYG_038-10a>¶
推用氣悉無差違而還相得中又制為十二笛黄鐘笛¶
長三尺八寸大吕笛長三尺六寸太蔟笛長三尺四寸¶
夾鐘笛長三尺二寸姑洗笛長三尺一寸中吕笛長二¶
尺九寸蕤賔笛長二尺八寸林鐘笛長二尺七寸夷則¶
笛長二尺六寸南吕笛長二尺五寸無射笛長二尺四¶
寸應鐘笛長二尺三寸用笛以寫通聲飲古夾鐘玉律¶
并周代古鐘竝皆不差於是被以八音旋以七聲莫不¶
和韻陳山陽太守毛爽習京房候氣術陳亡祖孝孫學¶
<pb:KR3k0043_WYG_038-10b>¶
之於爽周嵗之日日異其律冬至之日以黄鍾為宫林¶
鐘為徵太蔟為商南吕為羽姑洗為角應鐘為變宫蕤¶
賔為變徵隨月異宫帀歳而復　後魏孝明帝神龜元¶
年有陳仲儒者自江南歸魏頗閑樂事請依前漢京房¶
立准以調八音有司問仲儒言前被符問京房准定六¶
十律之後雖有器存曉之者尠至後漢熹平末張光等¶
猶不能定絃之急緩聲之清濁仲儒授自何師出何典¶
籍而云能曉荅曰仲儒在江左之日頗愛琴又常覽司¶
<pb:KR3k0043_WYG_038-11a>¶
馬彪所撰續漢書見京房准術成數昭然而張光等不¶
能定仲儒不量庸昧竊有意焉遂竭愚思鑚研甚久雖¶
未能測其機妙至於聲韻頗有所得度量衡厯出自黄¶
鍾雖造管察氣經史備存但氣有盈虛黍有巨細差之¶
毫釐失之千里自非管應時候聲驗吉凶則是非之原¶
諒亦難定此則非仲儒淺識所敢聞之至於准者本以¶
代律取其分數調校樂器則宫商易辨若尺寸小長則¶
六十宫商相與㣲濁若分數加短則六十徵羽類皆小¶
<pb:KR3k0043_WYG_038-11b>¶
清至於清濁相宣諧會歌管皆得應合雖積黍驗氣取¶
聲之本清濁諧會亦須有方若閑准意則辨五聲清濁¶
之韻若善琴術則知五調調音之體㕘此二途以均樂¶
器則自然應和不相奪倫如不練此必至乖謬按後漢¶
順帝陽嘉二年冬十月行禮辟雍奏應鍾始復黄鍾作¶
樂器隨月律是為十二之律必須次第為宫而商角徵¶
羽以類從之尋調聲之體宫商宜濁徵羽用清若依公¶
孫崇止以十二律聲而云還相為宫清濁悉足非唯未¶
<pb:KR3k0043_WYG_038-12a>¶
練五調調氣之法至於五聲次第自是不足何者黄鍾¶
為聲氣之元其管最長故以黄鍾為宫太蔟為商林鍾¶
為徵則宫徴相順若均之八音猶須錯採衆聲配成其¶
美若以應鍾為宫大吕為商蕤賔為徵則徵濁而宫清¶
雖有其韻不成音曲若以夷則十二律中唯得取中吕¶
為徵其商角羽竝無其韻若以中吕為宫則十二律内¶
全無所取何者中吕為十二之窮變律之首依京房書¶
中吕為宫乃以去滅為商執始為徵然後方韻而崇乃¶
<pb:KR3k0043_WYG_038-12b>¶
以中吕為宫猶用林鍾為商黄鍾為徵何由可諧仲儒¶
以為調和樂器文飾五聲非准不妙若如嚴嵩父子心¶
賞清濁是則為難若依案見尺作准調絃緩急清濁可¶
以意推耳但音聲精㣲史傳簡畧舊誌唯云准形如瑟¶
十三絃隠間九尺以應黄鍾九寸調中一絃令與黄鍾¶
相得按畫以求其聲遂不辨准須柱以定柱有髙下絃¶
有麤細餘十二絃復應若為致令攪者迎前拱手又按¶
房准九尺之内若十七萬七千一百四十七分一尺之¶
<pb:KR3k0043_WYG_038-13a>¶
内為萬九千六百八十三分又復十之是為於准一寸¶
之内亦為萬九千六百八十三分然則於准一分之内¶
乗為二千分又為小分以辨强弱中間至促雖離朱之¶
明猶不能窮而分之雖然仲儒私曽考驗但前却中柱¶
使入常准尺分之内相生之韻已自應合然分數既微¶
器宜精妙其准平面直須如停水其中絃一柱髙下須¶
與二頭臨嶽一等移柱上下之時不使離絃不得舉絃¶
又中絃麤細須與琴宫相類中絃須施軫如琴以軫調¶
<pb:KR3k0043_WYG_038-13b>¶
聲令與黄鍾一管相合中絃下依數出六十律清濁之¶
節其餘十二絃須施柱如箏又凡絃皆須素張使臨時¶
不動即於中絃按畫一周之聲度著十二絃上然後依¶
相生之法以次運行取十二律之商徵商徵既定又依¶
琴五調調聲之法以均樂器其調以宫為主清調商為¶
主平調以角為主然後錯採衆聲以文飾之如錦繡自¶
上代以來消息調准之方竝史文所畧出仲儒愚思若¶
事有乖此聲則不和平仲儒尋之分數精微如彼定絃¶
<pb:KR3k0043_WYG_038-14a>¶
急緩艱難若此而張光等視掌尚不知藏中有准既未¶
識其器又安能施絃也且遂人不師資而習火延夀不¶
束修以變律故云知之者欲教而無從心達者體知而¶
無師茍有毫釐所得皆闗心抱豈必要經師授然後尋¶
竒哉但仲儒自省庸淺才非贍足正可粗識音韻纔言¶
其理致耳時尚書蕭寳夤又奏金石律吕制度調均自¶
古以來尠或通曉仲儒雖粗述而學不師授云出已心¶
又言舊器不任必須更造然後克諧上違用舊之旨輕¶
<pb:KR3k0043_WYG_038-14b>¶
欲製造臣竊思量不合依許詔曰禮樂之事葢非常人¶
能明可如所奏　北齊神武霸府田曹㕘軍信都芳世¶
號知音能以管候氣仰觀雲色常與人對語則指天曰¶
孟春之氣至矣人往驗管而飛灰已應毎月所候言皆¶
無爽又為輪扇二十四埋地中以測二十四氣毎一氣¶
感則一扇自動他扇並住與管灰相應若合符契焉¶
隋文帝開皇二年詔求知音之士㕘定音樂沛國公鄭¶
譯云考尋樂府鐘石律吕皆有宫商角徵羽變宫變徵¶
<pb:KR3k0043_WYG_038-15a>¶
之名七聲之内三聲乖應每常求訪終莫能通初周武¶
帝時有龜兹人白蘇祗婆從突厥皇后入國善胡琵琶¶
聽其所奏一均之中間有七聲因而問之荅云父在西¶
域稱為知音代相傳習調有七種以其七調勘校七聲¶
㝠若符合一曰婆陁力華言平聲即宫聲也二曰鷄識¶
華言長聲即南吕聲也三曰沙識華言質直聲即角聲¶
也四曰沙侯加濫華言應聲即變徵聲也五曰沙臘華¶
言應聲即徵聲也六曰般贍華言五聲即羽聲也七曰¶
<pb:KR3k0043_WYG_038-15b>¶
侯利&ZX-1118f0;華言斛牛聲即變宫聲也譯因習而彈之始得¶
七聲之正然其就此七調又有五旦之名旦作七調以¶
華言譯之旦者則謂之均也其聲亦應黄鐘林鐘太蔟¶
南吕姑洗五均以外七律更無調聲遂因其所捻琵琶¶
絃柱相飲為均推演其聲更立七均合成十二以應十¶
二律律有七音音立一調故成七調十二律合八十四¶
調旋轉相交盡皆和合仍以其聲考校大樂所奏林鐘¶
之宫應用林鐘為宫乃用黄鍾宫聲應用南吕為商乃¶
<pb:KR3k0043_WYG_038-16a>¶
用太蔟為商應用應鐘為角乃取姑洗為角故林鐘一¶
宫七聲三聲竝戾其十一宫七十七音例皆乖越莫有¶
通者又以編懸有八因作八音之樂七聲之外更立一¶
聲謂之應聲譯因作書二十餘篇明其指趣至是譯以¶
其書宣示朝廷并立議正之有萬寳常者妙逹鐘律徧¶
解六音常與人方食論及聲調時無樂器因取前食器¶
及雜物以箸扣之品其髙下宫商畢備諧於絲竹文帝¶
後召見問鄭譯所定音樂可否對曰此亡國之音豈陛¶
<pb:KR3k0043_WYG_038-16b>¶
下之所宜聞遂極言樂聲哀怨淫放非雅正之音請以¶
水尺為律以調樂器上遂從之遂造諸樂器其聲率下¶
於譯調二律并撰六樂譜十四卷論入音旋相為宫之¶
法改絲移柱之變為八十四調百四十四律變化終於¶
千八聲時人以周禮有旋宫之義自漢魏以來知音者¶
皆不能通見寳常時創其事皆哂之至是試令為之應¶
手成曲無所凝滯見者莫不嗟異於是損益樂器不可¶
勝紀其聲雅淡不為時所好太常善聲者多排毁之又¶
<pb:KR3k0043_WYG_038-17a>¶
太子洗馬蘇䕫駮譯曰韓詩外傳所載樂聲感人及月¶
令所載五音所中並皆有五不言變宫變徵又左氏所¶
云七音六律以奉五聲准此而言每宫應立五調不聞¶
更加變宫變徵二調為七調七調之作所出未詳譯荅¶
曰周有七音之律漢書律厯志天地人及四時謂之七¶
始黄鍾為天始林鍾為地始太蔟為人始是為三始姑¶
洗為春蕤賔為夏南吕為秋應鍾為冬是為四時四時¶
三始是以為七今若不以二變為調曲則是冬夏聲闕¶
<pb:KR3k0043_WYG_038-17b>¶
四時不備是故每宫須立七調於是衆從譯議譯又與¶
䕫俱云按今樂府黄鍾乃以林鍾為調首失君臣之義¶
清樂黄鍾宫以小吕為變徵乖相生之道今請推黄鍾¶
宫為調首清樂去小吕還用蕤賔為變徵衆皆從之䕫¶
又與譯議欲累黍立分正定律吕時以音律久不通譯¶
䕫等一朝能為之以為樂聲可定而何妥舊以學問推¶
為儒首帝素不悅學不知樂妥又恥已宿儒不逮譯等¶
欲沮壞其事乃立議非十二律旋相為宫曰經文雖道¶
<pb:KR3k0043_WYG_038-18a>¶
旋相為宫恐是直言其理亦不通随月用調是以古來¶
不取若依鄭𤣥及司馬彪須用六十律方得和韻今唯¶
取黄鍾之正宫兼得七始之妙義非止金石諧韻亦乃¶
簨簴不繁可以享百神可以合萬舞矣而又非其七調¶
之義曰近古書記所載縵樂鼓琴吹笛之人多云三調¶
之聲其來久矣請存三調而已時牛𢎞總知樂事不能¶
精究音律寳常又修洛陽舊典言幼學音律師於祖孝¶
徵知其上代修調古樂周之璧翣殷之崇牙懸八用七¶
<pb:KR3k0043_WYG_038-18b>¶
盡依周禮備矣所謂正聲又近前漢之樂不可廢也是¶
時競為異議各立朋黨是非之理紛然淆亂或欲各令¶
修造待成擇其善者而從之妥恐樂成善惡易見乃請¶
張樂試之遂先説曰黄鍾者以象人君之徳及奏黄鍾¶
之調帝曰洋洋和雅甚與我會妥因陳用黄鍾一宫不¶
假餘律帝大悦班賜妥等修樂者自是譯等議寢帝又¶
遣毛爽及蔡子元于普明等以候節氣依古於三重宻¶
屋之内以木為按十有二具毎取律吕之管随十二辰¶
<pb:KR3k0043_WYG_038-19a>¶
置於按上而以土埋之上平於地中實葭莩之灰以輕¶
緹素覆律口每地氣至與律㝠符則灰飛衝素散出于¶
外而氣應有早晩灰飛有多少或初入月其氣即應或¶
至中下旬間氣始應者或灰飛出三五夜而盡或終一¶
月纔飛少許者帝異之問牛𢎞𢎞對曰灰飛半出為和¶
氣灰全出為猛氣吹灰不能出為衰氣和氣應者其政¶
平猛氣應者其臣縱衰氣應者其君暴帝駮之曰臣縱¶
君㬥其政不平非月别而有異也今十二月律於一歳¶
<pb:KR3k0043_WYG_038-19b>¶
内應不同安得㬥君縱臣若斯之甚也𢎞不能對初萬¶
寳常聽太常所奏樂泫然而泣人問其故對曰樂淫厲¶
而哀天下不久相殺當時四海全盛聞其言皆謂不然¶
大業末其言卒驗而寳常貧困無人贍遺饑餒將死取¶
其所著書焚之曰何用此為見者於火中探得數卷見¶
行於世開皇初有盧賁蕭吉竝撰著樂書皆為當時所¶
用至於天機去寳常逺矣又有安馬駒曹妙達王長通¶
郭金等能造曲為一時之妙多習鄭聲而寳常所為皆¶
<pb:KR3k0043_WYG_038-20a>¶
歸於雅正雖公議不服然皆謂以為神煬帝將幸江都¶
有樂人王令言妙達音律令言之子常從於戸外彈胡¶
琵琶作翻安公子曲令言時卧室中聞之大驚蹶然而¶
起變色急呼其子曰此曲興自早晩對曰頃來有之令¶
言歔欷流涕謂其子曰汝慎無從行帝必不返此曲宫¶
聲往而不返宫君也吾所以知之帝竟被弑於江都¶
大唐髙祖受禪後軍國多務未遑改剏樂府尚用隋氏¶
舊文至武徳九年正月始命太常少卿祖孝孫考正雅¶
<pb:KR3k0043_WYG_038-20b>¶
樂至貞觀二年六月樂成奏之(太宗謂侍臣曰禮樂之/作盖聖人縁情設教以)¶
(為撙節治之興替豈此之由御史大夫杜淹對曰前代/興亡實由此樂陳之將亡也為玉樹後庭花齊之將亡)¶
(也為伴侣行路難聞之莫不悲泣所謂亡國之音也以/是觀之盖樂之由也太宗曰不然夫音聲能感人自然)¶
(之道也故歡者聞之即大恱憂者聞之即大悲悲悦之/情在於人心非由樂也將亡之政其人必苦然苦心所)¶
(感故聞之則悲耳何有樂聲哀怨能使人悦者悲乎今/玉樹後庭花伴侣之曲其聲具存朕當為公奏之知公)¶
(必不/悲矣)初孝孫以梁陳舊業雜用呉楚之音周齊舊樂多¶
渉胡戎之伎於是斟酌南北考以古音而作大唐雅樂¶
以十二律各順其月旋相為宫按禮記云大樂與天地¶
<pb:KR3k0043_WYG_038-21a>¶
同和治世之音安以樂其政和故製十二和之樂合三¶
十二曲八十有四調祭圓丘以黄鍾為宫郊朝方澤以¶
林鐘為宫宗廟以太蔟為宫五郊朝賀饗宴則随月用¶
律為宫¶
　　　樂髓新經　　　　　　　　宋　志¶
仁宗著景祐樂髓新經凡六篇述七宗二變及管分隂¶
陽剖析清濁歸之于本律次及間聲合古今之樂參之¶
以六壬遁甲其一釋十二均曰黄鍾之宫為子為神后¶
<pb:KR3k0043_WYG_038-21b>¶
為土為鷄緩為正宫調太蔟商為寅為功曹為金為般¶
頡為大石調姑洗角為辰為天綱為木為嗢沒斯為小¶
石角林鐘徵為未為小吉為火為雲漢為黄鍾徵南吕¶
羽為酉為從魁為水為滴為般渉調應鐘變宫為亥為¶
登明為日為宻為中管黄鍾宫蕤賔變徵為午為勝先¶
為月為莫為應鐘徵大吕之宫為大吉為髙宫夾鐘商¶
為大衝為髙大石仲吕角為太一為中管小石調夷則¶
徵為傳送為大吕徵無射羽為河魁為髙般渉黄鍾變¶
<pb:KR3k0043_WYG_038-22a>¶
宫為正宫調林鐘變徵為黄鐘徵太蔟之宫為中管髙¶
宫姑洗商為髙大石蕤賔角為歇指角南吕徵為太蔟¶
徵應鐘羽為中管髙般渉大吕變宫為髙宫夷則變徵¶
為大吕徵夾鐘之宫為中吕宫仲吕商為雙調林鐘角¶
在今樂亦為林鐘角無射徵為夾鐘徵黄鍾羽為中吕¶
調太蔟變宫為中管髙宫南吕變徵為太蔟徵姑洗之¶
宫為中管中吕宫蕤賔商為中管商調夷則角為中管¶
林鐘角應鐘徵為姑洗徵大吕羽為中管中吕調夾鐘¶
<pb:KR3k0043_WYG_038-22b>¶
變宫為中吕宫無射變徵為夾鐘徵仲吕之宫為道調¶
宫林鐘商為小石調南吕角為越調黄鍾徵為中吕徵¶
太蔟羽為平調姑洗變宫為中管中吕宫應鐘變徵為¶
姑洗徵蕤賔之宫為中管道調宫夷則商為中管小石¶
調無射角為中管越調大吕徵為蕤賔徵夾鐘羽為中¶
管平調中吕變宫為道調宫黄鐘變徵為中吕徵林鐘¶
之宫為南吕宫南吕商為歇指調應鐘角為大石調太¶
蔟徵為林鐘徵姑洗羽為髙平調蕤賔變宫為中管道¶
<pb:KR3k0043_WYG_038-23a>¶
調宫大吕變徵為蕤賔徵夷則之宫為仙吕無射商為¶
林鐘商黄鍾角為髙大石調夾鍾徵為夷則徵仲吕羽¶
為仙吕調林鐘變宫為南吕宫太蔟變徵為林鐘徵南¶
吕之宫為中管仙吕宫應鐘商為中管林鐘商大吕角¶
為中管髙大石角姑洗徵為南吕徵蕤賔羽為中管仙¶
吕調夷則變宫為仙吕宫夾鐘變徵為夷則徵無射之¶
宫為黄鍾宫黄鍾商為越調太蔟角為變角仲吕徵為¶
無射徵林鍾羽為黄鍾羽南吕變宫為中管仙吕宫姑¶
<pb:KR3k0043_WYG_038-23b>¶
洗變徵為南吕徵應鍾之宫為中管黄鍾宫大吕商為¶
中管越調夾鍾角為中管雙角蕤賔徵為應鐘徵夷則¶
羽為中管黄鍾羽無射變宫為黄鍾宫仲吕變徵為無¶
射徵其二明所主事調五聲為五行五事四時五帝五¶
神五嶽五味五色為生數一二三四五成數六七八九¶
十為五藏五官及五星其三辨音聲曰宫聲沈厚麤大¶
而下為君聲調則國安亂則荒而危合口通音謂之宫¶
其聲雄洪屬平聲西域言婆陁力商聲勁凝明達上而¶
<pb:KR3k0043_WYG_038-24a>¶
下歸於中為臣聲調則刑法不作威令行亂則其宫壞¶
開口吐聲謂之商音將將倉倉然西域言稽識稽識猶¶
長聲也角聲長而通徹中平而正為民聲調則四民安¶
亂則人怨聲出齒間謂之角喔喔確確然西域言沙識¶
猶質直聲也徵聲抑揚流利從下而上歸於中為事聲¶
調則百事理亂則事隳齒合而唇啟謂之徵倚倚&ZX-111418;&ZX-111418;¶
然西域言沙臘和也羽聲喓喓而逺徹細小而髙為物¶
聲調則倉廪實庶物備亂則匱竭齒開唇聚謂之羽詡¶
<pb:KR3k0043_WYG_038-24b>¶
雨酗芋然西域言般贍變宫西域言侯利&ZX-1118f0;猶言斛律¶
聲也變徵聲西域言沙侯加濫猶應聲也其四律吕相¶
生祭天地宗廟配律陽之數曰太空育五太太易太初¶
太始太素太極也分為七政陽數七所以齊律吕均節¶
度不可加减也以育六甲六甲天之使行風雹筴鬼神¶
為嵗日時有善惡故為九宫九者陽數變化之道也為¶
四正卦五行十幹隂陽錯綜律吕相叶命宫而商者應¶
修下而髙者降下生隔八上生隔六皆圖於左其五著¶
<pb:KR3k0043_WYG_038-25a>¶
十二管短長其六出度量衡辯古今尺籥律吕真聲本¶
隂陽之氣可以感格天地在於符合尺寸短長宜因聲¶
以定之因聲定律則庶幾為得以尺定聲則乖隔甚矣¶
　　　范鎮主房庶以律生尺　　　通　考¶
宋祁田況薦益州進士房庶曉音祁上其樂書補亡三¶
卷召詣闕庶自言嘗得古本漢志云度起於黄鍾之長¶
以子榖秬黍中者一黍之起積一千二百黍之廣度之九¶
十分黄鍾之長一為一分今文脫之起積一千二百黍¶
<pb:KR3k0043_WYG_038-25b>¶
八字故自前世以來累黍為尺以製律是律生於尺尺¶
非起於黄鍾也且漢志云一為一分者盖九十分之一¶
後儒誤以一黍為一分其法非是當以秬黍中者一千¶
二百實管中黍盡得九十分黄鍾之長九寸加一以為¶
尺則律定矣直祕閣范鎮是之乃為言曰照以縱黍累¶
尺管空徑三分容黍千七百三十瑗以横黍累尺管容¶
黍一千二百而空徑三分四釐六毫是皆以尺生律不¶
合古法今庶所言實千二百黍於管以為黄鍾之長就¶
<pb:KR3k0043_WYG_038-26a>¶
取三分以為空徑則無容受不合之差校前二説為是¶
盖累黍為尺始失之於隋書當時議者以其容受不合¶
棄而不用及隋平陳得古樂器髙祖聞而歎曰華夏舊¶
聲也遂傳用之至唐祖孝孫張文收號稱知音亦不能¶
更造尺律止㳂隋之古樂制定聲器朝廷乆以鐘律未¶
正屢下詔書博訪羣議冀有所獲今庶所言以律生尺¶
誠衆論所不及請如其法試造尺律更以古器㕘考當¶
得其真乃詔王洙與鎮同修制所如庶説造律尺籥律¶
<pb:KR3k0043_WYG_038-26b>¶
徑三分圍九分長九十分籥徑九分深一寸尺起黄鍾¶
之長加十分而律容千二百黍初庶言太常樂髙古樂¶
五律比律成才下三律以為今所用黍非古所謂一桴¶
二米黍也尺比黄黍所累者長一寸四分庶又言古有¶
五音而今無正徵音國家以火徳王徵屬火不宜闕今¶
以五行旋相生法得徵音帝召輔臣觀庶所進律尺籥¶
又令庶自陳其法因問律吕旋相為宫事令撰圖以進¶
其説以五正二變配五音迭相為主衍之成八十四調¶
<pb:KR3k0043_WYG_038-27a>¶
舊以宫徵商羽角五音次第配七聲然後加變宫變徵¶
二聲以足其數推以旋相生之法謂五行相戾非是當¶
改變徵為變羽易變為閏随音加之則十二月各以其¶
律為宫而五行相生終始無窮詔以其圗送詳定所庶¶
又論吹律以聽軍聲者謂以五行逆順可以知吉㓙先¶
儒之説畧矣是時阮逸制樂有定議乃補庶試秘書省¶
校書郎遣之鎮為論於執政執政不聽四年鎮又上書¶
曰陛下制樂以事天地宗廟以揚祖宗之休兹盛徳之¶
<pb:KR3k0043_WYG_038-27b>¶
事也然自下詔以來及今三年有司之論紛然未決盖¶
由不議其本而爭其末也竊惟樂者和氣也發和氣者¶
聲音也聲音之生生于無形故古人以有形之物𫝊其¶
法俾後人㕘考之然後無形之聲音得而和氣可通也¶
有形者秬黍也律也尺也籥也鬴也斛也算數也權衡¶
也鐘也磬也是十者必相合而不相戾然後為得今皆¶
相戾而不相合則為非是矣有形之物非是而欲求無¶
形之聲音其和安可得哉謹條十者非是之驗惟裁擇¶
<pb:KR3k0043_WYG_038-28a>¶
焉按詩誕降嘉種維秬維秠誕降者天降之也許慎云¶
秬一稃二米又云一秬二米後漢任城縣産秬黍二斛¶
八斗實皆二米史官載之以為嘉瑞乂古人以秬黍為¶
酒者謂之秬鬯宗廟降神惟用一尊諸侯有功惟賜一¶
卣以明天降之物世不常有而可貴也今秬黍取之民¶
間者動至數百斛秬皆一米河東之人謂之黒米設有¶
真黍以為取數至多不敢送官此秬黍為非是一也又¶
按先儒皆言律空徑三分圍九分長九十分容千二百¶
<pb:KR3k0043_WYG_038-28b>¶
黍積實八百一十分今律空徑三分四釐六毫圍十分¶
三釐八毫是為九分外大其一分三釐八毫而後容千¶
二百黍除其圍廣則其長止七十六分二釐矣說者謂¶
四釐六毫為方分古者以竹為律竹形本圓今以方分¶
置算此律之為非是二也又按漢書分寸尺丈引本起¶
黄鍾之長又云九十分黄鍾之長者据千二百黍而言¶
也千二百黍之施於量則曰黄鍾之籥施於權衡則曰¶
黄鍾之重施於尺則曰黄鍾之長今遺千二百之數而¶
<pb:KR3k0043_WYG_038-29a>¶
以百黍為尺又不起於黄鍾此尺之為非是三也又按¶
漢書言籥其狀似爵爵謂爵琖其體正圎故籥當圎徑¶
九分深十分容千二百黍積實八百一十分與律分正¶
同今籥乃方一寸深八分一氂容千二百黍是亦以方¶
分置算者此籥之非是四也又按周禮鬴法方尺圓其¶
外深尺容六斗四升方尺者八寸之尺也深尺者十寸¶
之尺也何以知尺有八寸十寸之别按周禮璧羡度尺¶
好三寸以為尺璧羨之制長十寸廣八寸同謂之度尺¶
<pb:KR3k0043_WYG_038-29b>¶
以為尺則八寸十寸俱為尺矣又王制云古者以周尺¶
八尺為歩今以六尺四寸為歩八尺者八寸之尺也六¶
尺四寸者十寸之尺也同謂之周尺者是周用八寸十¶
寸尺眀矣故知八寸尺為鬴之方十寸尺為鬴之深而¶
容六斗四升千二百八十籥也積實一百三萬六千八¶
百分今鬴方尺積千寸此鬴之非是五也又按漢書斛¶
法方尺圎其外容十斗旁有庣焉當隋時漢斛尚在故¶
隋書載其銘曰審律嘉量斛方尺圎其外庣旁九釐五¶
<pb:KR3k0043_WYG_038-30a>¶
毫羃百六十二寸深尺容一斛今斛方尺深一尺六寸¶
二分此斛之非是六也又按算法圓分謂之徑圍方分¶
謂之方斜所謂徑三圍九方五斜七是也今圎分而以¶
方法算之此算數非是七也又按權衡者起千二百黍¶
而立法也周之鬴其重一鈞聲中黄鍾漢之斛其重二¶
鈞聲中黄鍾鬴斛之制有容受有尺寸又取其輕重者¶
欲見厚薄之法以考其聲也今黍之輕重未真此權衡¶
為非是八也又按鳬氏為鐘大鐘十分其鼓間以其一¶
<pb:KR3k0043_WYG_038-30b>¶
為之厚小鐘十分其鉦間以其一為之厚今無大小薄¶
厚而一以黄鍾為率此鐘之非是九也又按磬氏為磬¶
倨句一矩有半其博為一股為二鼓為三盖各以其律¶
之長短為法也今亦以黄鍾為率而無長短厚薄之别¶
此磬之非是十也前此者皆有形之物也可見者也使¶
其一不合則未可以為法況十者之皆相戾乎臣固知¶
其無形之聲音不可得而和也請以臣章下有司問黍¶
之二米與一米孰是律之空徑三分與三分四釐六毫¶
<pb:KR3k0043_WYG_038-31a>¶
孰是律之起尺與尺之起律孰是籥之圓制與方制孰¶
是鬴之方尺圎其外深尺與方尺孰是斛之方尺圎其¶
外庣旁九釐五毫與方尺六寸二分孰是算數之以圓¶
分與方分孰是權衡之重以二米秬黍與一米孰是鐘¶
磬依古法有大小輕重長短薄厚而中律與不依古法¶
而中律孰是是不是定然後制籥合升斗鬴斛以校其¶
容受容受合然後下詔以求真黍真黍至然後可以為¶
量為鐘磬量與鐘磬合於律然後可以為樂也今尺律¶
<pb:KR3k0043_WYG_038-31b>¶
本未定而詳定修制二局工作之費無慮千萬計矣此¶
議者所以云云也然議者不言有司論議依違不決而¶
顧謂作樂為過舉又言當今宜先政令而禮樂非所急¶
此臣之所大惑也儻使有司合禮樂之論是其所是非¶
其所非陛下親臨决之顧於政令不已大乎昔漢儒議¶
鹽鐵後世傳鹽鐵論方今定雅樂以求廢墜之法而有¶
司論議不著盛徳之事後世將何考焉願令有司人人¶
各以經史論議條上合為一書則孰敢不自竭盡以副¶
<pb:KR3k0043_WYG_038-32a>¶
陛下之意如以臣議為然伏請權罷詳定修制二局竢¶
真黍至然後為樂則必至當而無事於浮費也詔送詳¶
定所鎮説自謂得古法後司馬光數與之論難以為弗¶
合世鮮鐘律之學卒莫辯其是非焉¶
　¶
　¶
　¶
　¶
<pb:KR3k0043_WYG_038-32b>¶
　¶
　¶
　¶
　¶
　¶
　¶
　¶
　稗編卷三十八¶
