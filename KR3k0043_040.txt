# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.574717
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十
<pb:KR3k0043_WYG_040-1a>¶
欽定四庫全書¶
　稗編卷四十　　　　　　明　唐順之　撰¶
　　樂五¶
　　　樂律問答　　　　　　　　朱　熹¶
律管只吹得中聲為定若謂用周尺或羊頭山黍雖應¶
準則不得中聲終不是大抵聲太髙則焦殺低則盎緩¶
又云此不可容易杜撰劉歆為王莽造樂樂成而莽死¶
後荀朂造於晉武帝時即有五胡之亂和峴造於周世¶
<pb:KR3k0043_WYG_040-1b>¶
宗時世宗亦死惟本朝太祖神聖特異初不曾理㑹樂¶
律但聼樂聲嫌其太髙令降一分其聲遂和唐太宗所¶
定樂及本朝樂皆平和所以世祚久長　問國語云律¶
者立均出度韋昭注云均謂均鐘木長七尺係之以絃¶
不知其制如何曰韋昭是箇不分曉底人國語本自不¶
分曉更著他不曉事愈見鶻突均只是七均如以黄鐘¶
為宫便用林鐘為徴太簇為商南吕為羽姑洗為角應¶
鐘為變宫蕤賓為變徴這七律自成一均其聲自相諧¶
<pb:KR3k0043_WYG_040-2a>¶
應古人要合聲先須吹律使衆聲皆合律方可用後來¶
人想不解去逐律吹得京房始有律準乃是先做下一¶
箇母子調得正了後來只依此為準國語謂之均梁武¶
帝謂之通其制十三絃一絃是全律底黄鐘只是散聲¶
又自黄鐘起至應鐘有十二絃要取其聲用柱子來逐¶
絃分寸上柱定取聲立均之意本只是如此　音律如¶
尖塔様濶者濁聲尖者清聲宫以下則太濁羽以上則¶
太輕皆不為樂惟五聲者中聲也　音律只是氣人亦¶
<pb:KR3k0043_WYG_040-2b>¶
只是氣故相闗　黄問周禮祀天神地&ZX-1115aa;人鬼之樂何¶
以無商音曰五音無一則不成樂非是無商音只是無¶
商調先儒謂商調是殺聲鬼神畏商調　問周禮祭不¶
用商音或以為是武王用厭勝之術切疑聖人恐無此¶
意曰這箇也難曉須是問樂家如何不用商嘗見樂家¶
言是有殺伐之意故祭不用然也恐是無商調不是無¶
商音他那奏起來五音依舊皆在又問向見一樂書温¶
公言本朝無徴音切謂五音如四時代謝不可缺一若¶
<pb:KR3k0043_WYG_040-3a>¶
無徴音則本朝之樂大段不成説話曰不特本朝從來¶
無那徴不特徴無角亦無之然只是太常樂無&ZX-1117e8;宴樂¶
依舊有這箇也只是無徴調無角調不是無徴音角音¶
如今人曲子所謂黄鐘宫大吕羽這便是調謂如頭一¶
聲是宫聲尾後一聲亦是宫聲這便是宫調若是其中¶
接拍處&ZX-1117e8;五音依舊都用不只是全用宫如説無徴便¶
只是頭聲與尾聲不是徴這却不知是如何其中有箇¶
甚麽欠缺處所以做那徴不成徽宗嘗令人硬去做然¶
<pb:KR3k0043_WYG_040-3b>¶
後來做得成却只是頭一聲是徴尾後一聲依舊不是¶
依舊走了不知是如何平日也不曾去理㑹這須是樂¶
家辨得聲音底方理㑹得只是這箇别是一項未消得¶
理㑹　且如樂今皆不可復考今人只㑹説得凡音之¶
生由人心之動物使之然也到得制度便都説不去問¶
通書注云而其制作之妙真有以得乎聲氣之元不知¶
而今尚可尋究否曰今所爭祗是黄鐘一宫耳這裏髙¶
則都髙這裏低則都低盖難得其中耳問胡安定樂如¶
<pb:KR3k0043_WYG_040-4a>¶
何曰他亦是一家　自唐以前樂律尚有制度可考唐¶
以後都無可考如杜祐通典所筭分數極精但通典用¶
十分為寸作筭法頗難筭蔡季通只以九分筭本朝范¶
馬諸公非惟不識古制自是於唐制亦不曾詳看通典¶
又不是隠僻底書不知當時諸公何故皆不㸔只如沈¶
存中博覽筆談所考器數甚精亦不曾㸔使其見此則¶
所論過於范馬逺甚呂伯恭不喜筆談以為皆是亂說¶
某與言未可恁地説恐老兄欺他未得在只是他做人¶
<pb:KR3k0043_WYG_040-4b>¶
不甚好耳因令将五音十二律寫作圖子云且須曉得¶
這箇其他却又商量　問樂曰古聲只是和後來多以¶
悲恨為佳温公與范蜀公胡安定與阮逸李照爭辨其¶
實都自理㑹不得却不曾去㸔通典通典説得極分明¶
盖此事在唐猶有𫝊者至唐末遂失其𫝊王朴當五代¶
之末杜撰得箇樂如此當時有幾鍾名為啞鍾不曾擊¶
得盖是八十四調朴調其聲令一一擊之其實那箇啞¶
底却是古人制此不擊以避宫聲若一例皆擊便有陵¶
<pb:KR3k0043_WYG_040-5a>¶
節之患漢禮樂志劉歆説樂處亦好唐人俗舞謂之打¶
令其状有四曰招曰揺曰送其一記不得盖招則邀之¶
之意揺則揺手呼喚之意送者送酒之意舊嘗見深村¶
父老為余言其祖父嘗為之收得譜子因兵火失去舞¶
時皆裹幞頭列坐飲酒少刻起舞有四句號云送揺招¶
由三方一圓分成四片送在揺前人多不知皆以為瓦¶
謎漢卿云張滋約齊亦是張家好子弟曰見君舉説其¶
人大曉音律因言今日到詹元善處見其教樂又以管¶
<pb:KR3k0043_WYG_040-5b>¶
吹習古詩二南七月之屬其歌調却只用太常譜然亦¶
只做得今樂若古樂必不恁地美人聼他在行在錄得¶
譜子大凡壓入音律只以首尾二字章首一字是某調¶
章尾即以某調終之如闗雎闗字合作無射調結尾亦¶
著作無射聲應之葛覃葛字合作黄鐘調結尾亦著作¶
黄鐘聲應之如七月流火三章皆七字起七字則是清¶
聲調末亦以清聲調結之如五月斯螽動股二之日鑿¶
氷冲冲五字二字皆是濁聲黄鐘調末以濁聲結之元¶
<pb:KR3k0043_WYG_040-6a>¶
善理㑹事都不要理㑹箇是只信口胡亂説事事喚做¶
曾經理㑹來如宫商角徴羽固是就喉舌唇齒上分他¶
便道只此便了元不知道喉舌唇齒上亦各自有宫商¶
角徴羽何者盖自有箇疾徐髙下¶
　　　律吕新書纂　　　　　　　蔡元定¶
按天地之數始於一終于十其一三五七九為陽九者¶
陽之成也其二四六八十為隂十者隂之成也黄鐘者¶
陽聲之始陽氣之動也故其數九分寸之數具于聲氣¶
<pb:KR3k0043_WYG_040-6b>¶
之元不可得而見及斷竹為管吹之而聲和候之而氣¶
應而後數始形焉均其長得九寸審其圍得九分積其¶
實得八百一十分長九寸圍九分積八百一十分是為¶
律本度量衡權於是而受法十一律由是而損益焉¶
按黄鐘九寸以三分為損益故以三歴十二辰得一十¶
七萬七千一百四十七為黄鐘之實其十二辰所得之¶
數在子寅辰午申戌六陽辰為黄鐘寸分釐毫絲之數¶
在亥酉未巳卯丑六隂辰為黄鐘寸分釐毫絲之法其¶
<pb:KR3k0043_WYG_040-7a>¶
寸分釐毫絲之法皆用九數故九絲為毫九毫為釐九¶
釐為分九分為寸為黄鐘盖黄鐘之實一十七萬七千¶
一百四十七之數以三約之為絲者五萬九千四十九¶
以二十七約之為毫者六千五百六十一以二百四十¶
三約之為釐者七百二十九以二千一百八十七約之¶
為分者八十一以一萬九千六百八十三約之為寸者¶
九由是三分損益以生十一律焉或曰徑圍之分以十¶
為法而相生之分釐毫絲以九為法何也曰以十為法¶
<pb:KR3k0043_WYG_040-7b>¶
者天地之全數也以九為法者因三分損益而立也全¶
數者即十而取九相生者約十而為九即十而取九者¶
體之所以立約十而為九者用之所以行體者所以定¶
中聲用者所以生十一律也　按黄鐘生十一律子寅¶
辰午申戌六陽辰皆下生丑卯巳未酉亥六隂辰皆上¶
生其上以三歴十二辰者皆黄鐘之全數其下隂數以¶
倍者三分本律而損其一也陽數以四者三分本律而¶
增其一也六陽辰當位自得六隂辰則居其衝其林鐘¶
<pb:KR3k0043_WYG_040-8a>¶
南吕應鐘三吕在隂無所增損其大吕夾鐘仲吕三吕¶
在陽則用倍數方與十二月之氣相應盖隂之從陽自¶
然之理也　按十二律之實約以寸法則黄鐘林鐘太¶
簇得全寸約以分法則南吕姑洗得全分約以釐法則¶
應鐘蕤賓得全釐約以毫法則大吕夷則得全毫約以¶
絲法則夾鐘無射得全絲至仲吕之實十三萬一千七¶
十二以三分之不盡二算其數不行此律之所以止於¶
十二也　按十二律各自為宫以生五聲二變其黄鐘¶
<pb:KR3k0043_WYG_040-8b>¶
林鐘太簇南吕姑洗應鐘六律則能具足至蕤賓大呂¶
夷則夾鐘無射仲吕六律則取黄鐘林鐘太簇南吕姑¶
洗應鐘六律之聲少下不和故有變律變律者其聲近¶
正而少髙於正律也然仲吕之實一十三萬一千□□¶
七十二以三分之不盡二算既不可行當有以通之律¶
當變者有六故置一而六三之得七百二十九以七百¶
二十九因仲吕之實十三萬一千□□七十二為九千¶
五百五十五萬一千四百八十八三分益一再生黄鐘¶
<pb:KR3k0043_WYG_040-9a>¶
林鐘太簇南吕姑洗應鐘六律又以七百二十九歸之¶
以從十二律之數紀其餘分以為忽秒然後洪纎髙下¶
不相奪倫至應鐘之實六千七百一十□萬八千八百¶
六十四以三分之又不盡一算數又不可行此變律之¶
所以止於六也變律非正律故不為宫也　按黄鐘之¶
數九九八十一是為五聲之本三分損一以下生徴徴¶
三分益一以上生商商三分損一以下生羽羽三分益¶
一以上生角至角聲之數六十四以三分之不盡一算¶
<pb:KR3k0043_WYG_040-9b>¶
數不可行此聲之數所以止於五也或曰此黄鐘一均¶
五聲之數他律不然曰置本律之實以九九因之三分¶
損益以為五聲再以本律之實約之則宫固八十一商¶
亦七十二角亦六十四徴亦五十四羽亦四十八矣¶
按五聲宫與商商與角徴與羽相去各一律至角與徴¶
羽與宫相去乃二律相去一律則音節利相去二律則¶
音節逺故角徴之間近徴收一聲比徴少下故謂之變¶
徴羽宫之間近宫收一聲少髙於宫故謂之變宫也角¶
<pb:KR3k0043_WYG_040-10a>¶
聲之實六十有四以三分之不盡一算既不可行當有¶
以通之聲之變者二故置一而兩三之得九以九因角¶
聲之實六十有四得五百七十六三分損益再生變徴¶
變宫二聲以九歸之以從五聲之數存其餘數以為强¶
弱至變徴之數五百一十二以三分之又不盡二算其¶
數又不行此變聲所以止於二也變宫變徴宫不成宫¶
徴不成徴古人謂之和繆又曰所以濟五聲不及也變¶
聲非正故不為調也　按律之數往而不返故黄鐘不¶
<pb:KR3k0043_WYG_040-10b>¶
復為他律役所用七聲皆正律無空積忽微自林鐘而¶
下則有半聲自蕤賓而下則有變律皆有空積忽微不¶
得其正故黄鐘獨為聲氣之元雖十二律八十四聲皆¶
黄鐘所生然黄鐘一均所謂純粹中之純粹者也八十¶
四聲正律六十三變律二十一六十三者九七之數也¶
二十一者三七之數也　按十二律旋相為宫各有七¶
聲合八十四聲宫聲十二商聲十二角聲十二徴聲十¶
二羽聲十二凡六十聲為六十調其變宫十二在羽聲¶
<pb:KR3k0043_WYG_040-11a>¶
之後宫聲之前變徴十二在角聲之後徴聲之前宫不¶
成宫徴不成徴凡二十四聲不可為調黄鐘宫至夾鐘¶
羽並用黄鐘起調黄鐘畢曲大吕宫至姑洗羽並用大¶
吕起調大吕畢曲太簇宫至仲吕羽並用太簇起調太¶
簇畢曲夾鐘宫至蕤賓羽並用夾鐘起調夾鐘畢曲姑¶
洗宫至林鐘羽並用姑洗起調姑洗畢曲仲吕宫至夷¶
則羽並用仲吕起調仲吕畢曲蕤賓宫至南吕羽並用¶
蕤賓起調蕤賓畢曲林鐘宫至無射羽並用林鐘起調¶
<pb:KR3k0043_WYG_040-11b>¶
林鐘畢曲夷則宫至應鐘羽並用夷則起調夷則畢曲¶
南吕宫至黄鐘羽並用南吕起調南吕畢曲無射宫至¶
大吕羽並用無射起調無射畢曲應鐘宫至太簇羽並¶
用應鐘起調應鐘畢曲是為六十調六十調十二律也¶
十二律即一黄鐘也黄鐘生十二律十二律生五聲二¶
變五聲各為綱紀以成六十調六十調皆黄鐘損益之¶
變也宫商角三十六調老陽也其徴羽二十四調老隂¶
也調成而隂陽備也或曰日辰之數由天五地六錯綜¶
<pb:KR3k0043_WYG_040-12a>¶
而生律吕之數由黄鐘九寸損益而生二者不同至數¶
之成則日有六甲辰有五子為六十日律吕有六律五¶
聲為六十調若合符節何也曰即上文之所謂調成而¶
隂陽備也夫理必有對待數之自然也以天五地六合¶
隂與陽言之則六甲五子究於六十其三十六為陽二¶
十四為隂以黄鐘九寸紀陽不紀隂言之則六律五聲¶
究於六十亦三十六為陽二十四為隂盖一陽之中又¶
自有隂陽也非知天地之化育者不能與於此　按陽¶
<pb:KR3k0043_WYG_040-12b>¶
生於復隂生於姤如環無端今律吕之數三分損益終¶
不復始何也曰陽之升始於子午雖隂生而陽之升于¶
上者未巳至亥而後窮上反下隂之升始于午子雖陽¶
生而隂之升于上者亦未巳至巳而後窮上反下律於¶
隂則不書故終不復始也是以升陽之數自子至巳差¶
彊在律為尤彊在吕為少弱自午至亥漸弱在律為尤¶
弱在吕為差彊分數多寡雖若不齊然其絲分毫别各¶
有條理此氣之所以飛灰聲之所以中律也或曰易以¶
<pb:KR3k0043_WYG_040-13a>¶
道隂陽而律不書隂何也曰易者盡天下之變善與惡¶
無不備也律者致中和之用止於至善者也以聲言之¶
大而至於雷霆細而至於蠛蠓無非聲也易則無不備¶
也律則寫其所謂黄鐘一聲而已矣雖有十二律六十¶
調然一黄鐘也是理也在聲為中聲在氣為中氣在人¶
則喜怒哀樂未發與發而中節也此聖人所以一天人¶
贊化育之道也　按律吕散亡其器不可復見然古人¶
所以制作之意則猶可攷也太史公曰細若氣微若聲¶
<pb:KR3k0043_WYG_040-13b>¶
聖人因神而存之雖妙必効言黄鐘始於聲氣之元也¶
班固所謂黄帝使伶倫取竹斷兩節間吹之以為黄鐘¶
之宫又曰天地之風氣正而十二律定劉昭所謂伏羲¶
紀陽氣之初以為律法又曰吹以攷聲列以候氣皆以¶
聲之清濁氣之先後求黄鐘者也是古人制作之意也¶
夫律長則聲濁而氣先至極長則不成聲而氣不應律¶
短則聲清而氣後至極短則不成聲而氣不應此其大¶
凡也今欲求聲氣之中而莫適為準則莫若且多截竹¶
<pb:KR3k0043_WYG_040-14a>¶
以擬黄鐘之管或極其短或極其長長短之内毎差一¶
分以為一管皆即以其長權為九寸而度其圍徑如黄¶
鐘之法焉如是而更迭以吹則中聲可得淺深以列則¶
中氣可驗茍聲和氣應則黄鐘之為黄鐘者信矣黄鐘¶
者信則十一律與度量衡權者得矣後世不知出此而¶
唯尺之求晉氏而下則多求之金石梁隋以來又參之¶
秬黍下至王朴剛果自用遂専恃累黍而金石亦不復¶
攷矣夫金石真偽固難盡信若秬黍則嵗有凶豐地有¶
<pb:KR3k0043_WYG_040-14b>¶
肥瘠種有長短小大圓妥不同尤不可恃況古人謂子¶
榖秬黍中者實其籥則是先得黄鐘而後度之以黍不¶
足則易之以大有餘則易之以小約九十黍之長中容¶
千二百黍之實以見周徑之廣以生度量衡權之數而¶
已非律生於黍也百世之下欲求百世之前之律者其¶
亦求之於聲氣之元而毋必之於秬黍則得之矣¶
　　　辯三分損益之誤　　　　　歐陽之秀¶
宜春歐陽之秀著律通其自序曰自律度數不見於經¶
<pb:KR3k0043_WYG_040-15a>¶
而釋經者反援漢志以為據盖濫觴於管子吕氏春秋¶
流衍於淮南子司馬遷之書而波助於劉歆京房之學¶
班固漢志盡歆所出也司馬彪志盡房所出也後世協¶
律者類皆執守以為定法歴代合樂不為無人而終不¶
足以得天地隂陽之和聲所以不能追還於隆古之盛¶
者大抵由三分損益之說拘之也夫律固不能舍損益¶
之説以求之由其有損有益而後有上生下生之異至¶
其専用三分以為損益之法則失之未免乎聲與數之¶
<pb:KR3k0043_WYG_040-15b>¶
不相合有非天成之自然耳盖嘗因其損益上下生之¶
義而去其専用三分之蔽乃多為分法以求之自黄鐘¶
以往其下生者盈十而上生者止一而已此其數之或¶
損或益出於自然而與舊法固不侔矣若謂相生之法¶
一下必一上既上而復下則其法之窮也於蕤賓大吕¶
間見之夫黄鐘而降轉以相生至於姑洗則下生應鐘¶
而應鐘之上生蕤賓者法也今乃蕤賓之生大吕又從¶
而上生焉此班志所載所以變其説為下生大吕而大¶
<pb:KR3k0043_WYG_040-16a>¶
吕之長遂用倍法矣夫律之相生而用倍法猶為有理¶
獨専用三分以為損益則律之長短不中乎天地自然¶
之數爾生律之分盖不止於三分損益之一端以一律¶
而分為三此生律之極數特一求徴聲之法耳茍以三¶
分損益一下生而一上生則聲律殆無窮矣何至於十¶
二而止也乎夫十二律之生也十律皆下生一律獨上¶
生唯其下生者損之極也而後上生者益焉上生則律¶
窮矣此窮上反下窮下反上之理也琴一絃之間具十¶
<pb:KR3k0043_WYG_040-16b>¶
二律皆用下生之法而末以上生法終之若以七絃而¶
𦂳慢之為旋宫之法則應鐘一均之律宫聲之外多用¶
倍法生一律矣此天地聲音自然而然不可拘扵一而¶
不知通變也故正律止於十二而已竊意十二律之度¶
數當具於周禮之冬官如考工記鳬氏為鐘磬氏為磬¶
之類各有一職然冬官一篇既亡則世無以考其度數¶
之詳而三分損益之説散見於書𫝊者恐或得之目擊¶
而不及識其全或得之口授而未能究其誤或求諸耳¶
<pb:KR3k0043_WYG_040-17a>¶
決而不能究其真因是遂著為定論夫人皆以為法之¶
盡善矣豈知三分損益所生之律乃僅得其聲之近似¶
而未真盖非師曠之聰則耳不能齊其聲之近似者足¶
以惑人之聼是以不復求其法之未盡善者此蔡邕所¶
以不如耳決之明者亦不能盡信其法也後世之制樂¶
者不知律法之固有未善而毎患其聲音髙下之不協¶
以至取古昔遺亡之器而求之盖亦不知本矣聲以數¶
而𫝊數以聲而定二者皆有自然之則如侈者聲必咋¶
<pb:KR3k0043_WYG_040-17b>¶
弇者聲必鬱髙者數必短下者數必長侈弇者數也未¶
聞其聲而已知其有咋鬱之分髙下者聲也未見其數¶
而已知其有長短之異故不得其自然之聲則數不可¶
得而考不得其自然之數則聲不可得而言今之制律¶
者不知出此而顧先區區於秬黍之縱横古尺之修短¶
斛斗之廣狹鐘磬之髙下謀之是何足以得其聲之和¶
哉邵雍曰世人所見者漢律厯耳然則三分損益之法¶
為未善亦隠然矣近世蔡元定特著一書可謂究心然¶
<pb:KR3k0043_WYG_040-18a>¶
其説亦有可用與否其可用者多其所自得而又有證¶
於古凡載於吾書者可見矣其否者皆由習熟於三分¶
上下生之説而不於聲器之近似者察之也豈嘗察之¶
而未有法以易之乎此律通之所以作也盖律之所以¶
長短不止乎三分損益之一端自四分以往推而至於¶
有二十分之法管之所以廣狹必限於千二百黍之定¶
數因其容受有方分圜分之異與黍體不相合而遂分¶
辯其空籥有實積隙積之理其還相為宫之法有以推¶
<pb:KR3k0043_WYG_040-18b>¶
見其為一隂一陽相繼之道而非一上一下相生之謂¶
也嗟乎觀吾書者能知其數之出於自然而然則知由¶
先漢以前至于今日上下幾二千年凡史𫝊所述三分¶
損益一定之說者可以刪而去之矣使其説之可用也¶
則累世律可協樂可和何承天劉焯軰不改其法矣故¶
京房六十律不足以和樂而況錢樂之衍為三百六十¶
之非法徒増多而無用乎是其數非出於自然之無所¶
加損益而徒欲傅㑹於當期之日數云爾古之聖人所¶
<pb:KR3k0043_WYG_040-19a>¶
以定律止於十二者自然之理數也茍不因自然之理¶
數也則以三分損益之法衍之聲律殆不特三百六十¶
而已也而況京房之六十乎且房之律吾意其自為之¶
也而託言受之焦延夀以欺乎人以售其説使律法之¶
善何必曰受諸人律法不善矣雖焦延夀何益哉所謂¶
善不善者亦顧其法之可用與否耳曩者魏漢津嘗創¶
用指尺以制律乃竊京房之故智上以取君之信下以¶
遏人之議能行之於一日豈能使一世而用之乎今律¶
<pb:KR3k0043_WYG_040-19b>¶
通之作其數之損益可以互相生總為百四十四以為¶
之體或變之又可得二百一十有六以為之用乾坤之¶
策具矣世不用則已用則聲必和亦因古黄鐘九寸法¶
審之以人物之聲而稍更定之耳或曰律止十二胡為¶
復衍百四十四律乎應之曰十二者正聲也百四十四¶
者變聲也使不為百四十四者何以見十二宫七聲長¶
短之有定數而宫商角徴羽清濁之有定分乎其要至¶
於和而已故有正聲則有變聲也通其變然後可與論¶
<pb:KR3k0043_WYG_040-20a>¶
律矣(律通上下二篇十二律名數第一黄鐘起數第二/生律分正法第三生律分變法第四正變生律分)¶
(起筭法第五十二宫百四十四律數第六律數傍通法/第七律數傍通别法第八九分為寸法辯第九第十五)¶
(十九律㑹同第十一空圍籥實辯第十二十二律分隂/陽圖説第十三陽聲隂聲配乾坤圖第十四五聲配五)¶
(行之序第十五七聲配五行之序第十六七聲分類第/十七十二宫七聲倡和第十八六十調圖説第十九辯)¶
(三律聲法第二十真徳/秀趙以夫皆盛稱之)¶
　　　辯司馬光范鎮論樂之誤　　李如箎¶
鎮得蜀人房庻言尺法庻言嘗得古本漢書云度起於¶
黄鐘之長以子榖秬黍中者一黍之起積一千二百黍¶
<pb:KR3k0043_WYG_040-20b>¶
之廣度之九十分黄鐘之長一為一分今文脱去之起¶
積一千二百黍八字故自前世累黍為之縱置之則太¶
長横置之則太短今新尺横置之不能容一千二百黍¶
則大其空徑四釐六毫是以樂聲太髙皆由儒者誤以¶
一黍為一分其法非是不若以千二百黍實管中隨其¶
短長斷之以為黄鐘九寸之管九十分其長一為一分¶
取三分以度空徑數合則律正矣鎮盛稱此論以為先¶
儒用意皆不能到其意謂制律之法必以一千二百黍¶
<pb:KR3k0043_WYG_040-21a>¶
實黄鐘九寸之管九十分其管之長一為一分是度由¶
律起也光則據漢書正本之度起於黄鐘之長以子榖¶
秬黍中者一黍之廣九十分黄鐘之長一為一分本無¶
之起積一千二百黍八字其意謂制律之法必以一黍¶
之廣定為一分九十分則得黄鐘之長是律由度起也¶
書云同律度量衡先言律而後及度量衡是度起於律¶
信矣然則鎮之説是而光之説非也然庻之論積一千¶
二百黍之廣之説則非必如其説則是律非起於度而¶
<pb:KR3k0043_WYG_040-21b>¶
起於量也光之説雖非先王作律之本而後之為律者¶
不先定其分寸亦無以起律又其法本之漢志之文則¶
光之説亦不得謂其非是也故嘗論之律者述氣之管¶
也其候氣之法十有二月毎月為管置於地中氣之來¶
至有深有淺而管之入地者有短有長十二月之氣至¶
各驗其當月之管氣至則灰飛也其為管之長短與其¶
氣至之淺深或不相當則不驗上古之聖制為十二管¶
以候十二辰之氣而十二辰之音亦因而出焉以十二¶
<pb:KR3k0043_WYG_040-22a>¶
管較之則黄鐘之管最長應鐘之管至短以林鐘比於¶
黄鐘則短其三分之一以太簇比之林鐘則長其三分¶
之一其餘或長或短皆上下於三分之一之數其黙符¶
於聲氣自然之應者如此也當時惡睹所謂三分損益¶
哉又惡睹夫一千二百黍為黄鐘容受之量與夫一黍¶
之廣一為一分之説哉古之聖人既為律矣欲因之以¶
起度量衡之法遂取秬黍之中者以實黄鍾之管滿龠¶
傾而數之得黍一千有二百因以制量以一黍之廣而¶
<pb:KR3k0043_WYG_040-22b>¶
度之得黄鐘管九十分之一因以起度以一龠之黍之¶
重而兩之因以生衡去古既逺先王作律之本始其法¶
不𫝊而猶有所謂一千二百黍為一龠容受之量與夫¶
一黍之廣一為一分者可考也推其容受而度分寸則¶
律可得而成也先王之本於律以起度量衡者自源而¶
生流也後人以度量衡而起律者尋流而及源也光鎮¶
爭論往復前後三十年不決大槩言以律起度以度起¶
律之不同鎮深闢光以度起律之説不知後世舍去度¶
<pb:KR3k0043_WYG_040-23a>¶
數安得如古昔聖人黙符聲氣之驗自然而成律也哉¶
至若庻之增益漢志八字以為脱誤及其他紛紛之議¶
皆穿鑿以為新竒雖鎮力主之非至當之論有補於律¶
法者也¶
　　　辯新志論樂之非　　　　　葉　適¶
新志言古之作樂者多為之法始求聲者以律而造律¶
者以黍度量權衡皆自黍積之以為古之君子知物之¶
終始而憂世之慮深按書周官左氏論語孟子論樂皆¶
<pb:KR3k0043_WYG_040-23b>¶
無此惟國語載伶州鳩答問律稱古之神瞽考中聲而¶
量以制無所謂君子者歐陽氏所據盖漢志王莽時鐘¶
律家所定劉歆所典領工師相𫝊非君子之言也學者¶
最患論世不明轉溺卑近由漢至今無不以制樂為極¶
致尺律起深爭且璇璣玉衡舜實在之以齊七政後世¶
尚不能𫝊其法而律度量衡自天地以來所同有乃必¶
曰皆起於黍夫有律而後有黍耶有黍而後有律耶以¶
聖人君子之學驅而求工師瞽人之所能又謂樂曠世¶
<pb:KR3k0043_WYG_040-24a>¶
而不可作宰我言三年不為樂樂必崩夫樂何嘗絶於¶
天下而亦何時而不崩謂知器之必敝而聲不可以言¶
𫝊亦非也祖孝孫張文收既定樂太宗乃謂聖人因人情¶
以作樂人和則樂和隋末䘮亂雖改音律而樂不和若¶
百姓安樂金石自諧矣魏徴遂言樂在人和不在聲音¶
便欲決了此論盖太宗以治自矜言和則由己無預於¶
樂徴不知其指殆淺率矣夫樂疑非以致人和而非人¶
和則不足以制樂太宗不以時之治亂責效於樂可也¶
<pb:KR3k0043_WYG_040-24b>¶
而謂我能造治使樂隨以和雖聖人不敢當而太宗偃¶
然當之非泰乎舜聞律音在治忽正恐樂有未諧則治¶
有未至既以已致治復以樂察治此道之宻微非太宗¶
與徴之所能知也又言将亡之政其民苦故聞樂而悲¶
今玉樹伴侣之曲尚存為公奏之知必不悲此尤非也¶
因政成樂政往樂存人聼其音如在其時季札歴觀衆¶
樂不問存亡孔子聞韶久而忘味安有奏亡國之音而¶
不悲者太宗此言亦謂當我之時悦我之政無悲前代¶
<pb:KR3k0043_WYG_040-25a>¶
衰亂之心何其意之鄙近也充太宗之治力行不已宜¶
若可以語樂而其見處卑下如此新志所謂時君褊廹¶
不足以堪其事者正應太宗耳若隋文則未論也¶
　　　胡氏律論序　　　　　　　熊朋來(後同/)¶
上古造律其次聼律其後算律虞書周禮有聼律之官¶
無算律之法典同所謂數度為樂器言之至於律同合¶
聲陽左旋而隂右轉觀其次序不以算法論矣六觚一¶
握自秦柱下史得此書以行于漢至今惟班馬猶可徴¶
<pb:KR3k0043_WYG_040-25b>¶
其餘言上下生異同甄漢中以禮運旋宫著在算術因¶
除如法而不免承後漢志之誤後志誤於京氏準法禮¶
記疏亦與吕春秋淮南子同一説是上下生且不定何¶
以算律哉律吕各自為法則乾坤六體之序定矣同位¶
娶妻隔八生子之象著矣倍因四因一損一益之算均¶
矣若曰自子至午上生者七自未至亥下生者五既非¶
子午中分使丑午連并上生而三吕用倍之意荒矣後¶
志十二律之實襍以準法而算家輙因仍用之以蕤賓¶
<pb:KR3k0043_WYG_040-26a>¶
夷則無射四因三除為大吕夾鐘中吕之算非律生吕¶
算例矣甄氏能辯其終於南事之非而不自知襲用後¶
志之誤也或謂大吕為六吕之首從後志則大吕得算¶
為多是不然陽得當位隂得對衝律生吕自林鐘始非¶
先林鐘也乃所以先大吕也十二宫終于中吕非中吕¶
之窮也當應鐘之次也是故天統以黄鐘人統以太簇¶
地統宜以大吕而以林鐘抗林鐘於大吕之位所以妃¶
黄鐘而母太簇則大吕夾鐘中吕在未酉亥之次皆從¶
<pb:KR3k0043_WYG_040-26b>¶
下生之算入用則加倍有律之半所以必有吕之倍也¶
知此則上下生之誤不足辯用倍者其本法不用倍者¶
算家取疾約法其實一也若四清二變昔者固亦疑之¶
李照范景仁不能爭況陳暘以下託之空言乎樂器惟¶
瑟有十二清而四清在其中不能通行於他器也吾觀¶
中吕黄鐘之交知聲音有出於度數之外者無射之商¶
夷則之角夾鐘之羽中吕之徴若彈絲吹竹擊拊金石¶
聲音至此流轉自若也算家以中吕求黄鐘殫其術而¶
<pb:KR3k0043_WYG_040-27a>¶
不能合乎十七萬七千一百四十七之算有以倍數四¶
因之者則三分之不盡二算而虧數已多有以正數四¶
因之者則亦有一算不行而虧數且過半矣三分不行¶
之算既未有以處之紀其餘分終有不盡之處持未定¶
之算而謂之黄鐘變律又推以為林鐘太簇南吕之變¶
甚者託名執始不自信其為黄鐘徒使人得以窺籌術¶
之涯涘而黄鐘流行諸律本無間斷也算法之起殆因¶
律琯有長短此算家因律以命術非律命於算也猶之¶
<pb:KR3k0043_WYG_040-27b>¶
方田焉田生五榖豈知我為圭箕弧環律和五聲豈知¶
我為正變倍半皆算家命之爾故曰古之為鐘律者以¶
耳齊其聲後人不能始假數以正其度雅樂之不可興¶
聲音之學不𫝊也古者自小學以教之六樂九數今耄¶
且罔知豈惟算律哉若字音之學於儒者事最近而喉¶
唇二音宫羽異説羽有喻母而或以從角音徴有知母¶
而或以從商音矧曰其有能協于皇極之律吕哉豫章¶
胡先生夙擢儒科隠居彭蠡之濱四十年矣使其得為¶
<pb:KR3k0043_WYG_040-28a>¶
禮樂之官未必無補於制作而今老矣先生不求知於¶
世世亦莫之知也朋方杜門絃瑟是日以蕤賓之角歌¶
考槃有儒服來聼問其姓名曰桂山問從何來曰從胡¶
先生來於是袖出方冊曰先生知子惟子其序之昔西¶
山蔡氏固疑吕春秋淮南子非本法本法則三吕用倍¶
矣此書黍命於律律不命於黍吾於算法亦云又謂空¶
圍九分乃算家内用非空中容九方分律有半吕有倍¶
使用半用倍用變各有倫理凡以羽翼蔡氏之書非求¶
<pb:KR3k0043_WYG_040-28b>¶
異也當與本原辯證並𫝊世無所事雅樂則已儻有志¶
於制作将於是乎證焉先生深於卦象聲韻非止算律¶
也姑以是傳世亦賢於漢中太守矣¶
　　　律同合聲¶
周禮六律六同之序與算家三分損益之序不同六陽¶
律從子至戌左行六隂吕從丑至卯右行不以後世算¶
法論也算法始於張蒼其術有窮不如周公合聲之法¶
一隂一陽流轉不可勝窮周禮掌樂之官以合聲為主¶
<pb:KR3k0043_WYG_040-29a>¶
大同樂分樂而序之皆奏陽歌隂律吕相應大師掌六¶
律六同以合隂陽之聲陽聲黄鐘太簇姑洗蕤賔夷則¶
無射隂聲大呂應鐘南吕函鐘小吕夾鐘其序與司樂¶
同函鐘即林鐘小吕即中吕也大胥頒學合聲教國子¶
者亦以合聲之法教之與同辯天地四方隂陽之聲制¶
樂器者亦以合聲之法辯之盖一均之中止用五正¶
律常虚七律不用隂不自成陽不自生合聲則具二均¶
之聲而隂陽之聲始備諸儒言合聲至項氏益詳其法¶
<pb:KR3k0043_WYG_040-29b>¶
與乾坤世應納甲之六辰及斗之所建日月之所㑹皆¶
相應黄鐘大吕子與丑在納甲為乾初甲子應坤四癸¶
丑在天為斗建子而日月㑹星紀斗建丑而日月㑹𤣥¶
枵太簇應鐘寅與亥合在納甲為乾二甲寅應坤五癸¶
亥在天為斗建寅而日月㑹娵訾斗建亥而日月㑹析¶
木姑洗南吕辰與酉合在納甲為乾三甲辰應坤上癸¶
酉在天為斗建辰而日月㑹大梁斗建酉而日月㑹夀¶
星蕤賓林鐘午與未合在納甲為乾四甲午應坤初乙¶
<pb:KR3k0043_WYG_040-30a>¶
未在天為斗建午而日月㑹鶉首斗建未而日月㑹鶉¶
火夷則中吕申與巳合在納甲為乾五壬申應坤二乙¶
巳在天為斗建申而日月㑹鶉尾斗建巳而日月㑹實¶
沈無射夾鐘戌與卯合在納甲為乾上壬戌應坤三乙¶
卯在天為斗建戌而日月㑹大火斗建卯而日月㑹降¶
婁斗常左行日月常右行乾六陽自子左行坤六隂自¶
未右行合聲之法與天文易象相應愚按六陽律左行¶
自子至戌在乾卦六爻納甲亦是子至戌所謂陽得當¶
<pb:KR3k0043_WYG_040-30b>¶
位也六隂吕右行本是自丑至卯在坤卦六爻納甲乃¶
自未至酉所謂隂得對衝也通五聲二變言之子丑二律¶
合而十二律皆備其次寅亥合而十二律獨虛子未二¶
辰其次辰酉合而十二律又虛子未寅巳四辰然子有¶
丑未有午寅有亥巳有申復為午未二律相合而十二¶
律又皆備其次甲己合而十二律獨虛丑午二辰其次¶
戌卯合而十二律又虛丑午申亥四辰然丑有子午有¶
未申有巳亥有寅復為子丑二律相合而十二律又皆¶
<pb:KR3k0043_WYG_040-31a>¶
備何以子丑午未四律合而十二律皆在焉試以十二¶
宫横推之子之於丑午之於未為隂陽之初子有父道¶
未有母道最相近切而合故十二律具備於三均之中¶
寅亥越子丑而合本是虛子丑二辰丑取對衝則虛子¶
未也巳申越午未而合本是虛午未二辰未取對衝則¶
虛丑午也辰酉越巳午未申而合本是虛巳午未申四¶
辰巳未取對衝則虚丑午申亥也卯戌越亥子丑寅而¶
合本是虛亥子丑寅四辰亥丑取對衝則虚子未寅巳¶
<pb:KR3k0043_WYG_040-31b>¶
也十二宫隔八數之固可以見諸律之流若以六隂辰¶
對衝易位而布於六陽律之間可以流水順數十二均¶
周而復始無有間斷之處若去二變止存五聲則黄鐘¶
退取應鐘至大吕復為黄鐘如日月轉而合氣左轉也¶
明乎合聲之法則陽常為主隂常為合矣愚嘗謂算家¶
執中吕不生黄鐘為説此乃算術之窮非律吕之窮觀¶
聲之法起黄鐘而止於夾鐘循環無端何莫非黄鐘之¶
流行六隂辰必須對衝必須逆行正如乾兊離震巽坎¶
<pb:KR3k0043_WYG_040-32a>¶
艮坤逆取其逆行也乃所以為順行也術家但見十二¶
支横合而從不合若知律吕之位則從横皆合矣古者¶
中春之月日躔奎而後習樂取中氣之應卯戌之合也¶
自合聲之法廢算律之教興後世郊廟之樂宫調孤行¶
不知按月用律不取律吕合氣或以非配偶相尅制之¶
律錯雜歌奏何以召天地之和哉況周禮奏陽歌隂奏¶
用金石匏竹而在堂下歌用絲竹和之而作於堂上用¶
隂吕為宫而歌者在上用陽律為宫而奏者在下取隂¶
<pb:KR3k0043_WYG_040-32b>¶
陽交泰之象非深於周公之典者不足以言樂¶
　　　律吕别名¶
十二律吕之名經典中惟周禮言之最詳在當時已有¶
别名如夾鐘又名圜鐘林鐘又名函鐘中吕又名小吕¶
各有其説十二律以陽聲為序而隂聲為合始於黄鐘¶
而止於夾鐘集律吕之成故夾鐘又名圜鐘而祀天用¶
之為宫林鐘者黄鐘之配而居大吕之位隂聲莫先焉¶
故祭地用之為宫不曰夾鐘而曰圜鐘者象其周圜也¶
<pb:KR3k0043_WYG_040-33a>¶
不曰林鐘而曰函鐘者象其函洪也惟中吕一名小吕¶
對大吕而言黄鐘三分損益相生至此而極是以中吕¶
亦以别名在周之盛時三吕之名稱已不一後世俗調¶
盛行以無射為黄鐘宫林鐘為南吕宫夾鐘為中吕宫¶
樂書注引王氏琵琶女夢異人授道調歇指等調今俗¶
名多在其中盖琵琶之教流入中華爾因雞識華沙識¶
華之語而以大石小石分商角之調石識音相近也因¶
般贍華之語而以般渉稱羽調贍渉音相近也嗚呼其¶
<pb:KR3k0043_WYG_040-33b>¶
來久矣¶
　　　三宫無商調¶
大司樂圜鐘函鐘黄鐘三宫求神之樂皆無商調鄭氏¶
謂祭尚柔而商堅剛恐未必然其他諸儒有别為説者¶
亦多穿鑿陳暘樂書引荀卿説大師審詩商避所尅為¶
稍近理周以木徳王而商為金佩玉左徴角右宫羽亦¶
不言商皆周人之言也大師五聲未嘗不言商審商者¶
特不用於起調畢曲故商調缺焉近代俗樂無徴調其¶
<pb:KR3k0043_WYG_040-34a>¶
初必有審徴者更代易世因仍不知改作唐以土徳不¶
知審角而但依周禮審商至宋尚仍唐制皆不知審音¶
宜革而因者也樂書注引琵琶女夢異人授譜後有湘¶
妃怨哭顔回二徴調疑當時胡琴無徴調則不用徴聲¶
起調盖有自來矣大司樂三宫之律為宫為角為徴為¶
羽旋宫不相管攝且大簇為徴重出此處必有錯簡姜¶
䕫議樂請各用本均宫角徴羽正為此然其稱為徴為¶
羽可見古人已備六十調矣漢藝文志言孝文帝時得¶
<pb:KR3k0043_WYG_040-34b>¶
魏文侯樂人竇公年百八十嵗兩目皆瞽獻其書為周¶
官宗伯之大司樂章能無錯簡乎¶
　　　八音缺匏¶
八音之有笙宜以竹稱而乃以匏稱是所重在匏也自¶
隋以降笙工以木代匏遂缺八音之一俗謂匏脆不如¶
木堅可竅以受管愚謂用匏作魁以存古而以銀若銅¶
固其受管處而竅之可也今瑟與筝或以銅及骨角固¶
其受弦之處者風雅中多以瑟與笙並言琴瑟受笙均¶
<pb:KR3k0043_WYG_040-35a>¶
王氏琴書引朱文公云先以合字管色定宫弦盖取此¶
意絲聲尚宫琴瑟第一弦為黄鐘竹聲尚商笙第一管¶
為夾鐘瑟有不鼔之弦極清弦是也笙有不吹之管幇¶
指管是也笙雖以夾鐘管第一黄鐘管最長亦主於宫¶
也樂為笙以匏為母國語曰匏竹利制笙以匏竹合而¶
成聲古者造笙必曲沃之匏汶陽之竹漢大學槐市各¶
持方物列磬縣匏八音之有匏於卦為艮於風為融於¶
氣為立春匏音啾以立清缺之則清亷者鮮矣匏音正¶
<pb:KR3k0043_WYG_040-35b>¶
則人思敬不正則忠敬者鮮矣唐協律郎劉貺作大樂¶
令壁記謂女蝸氏列管於匏以應立春今以木易匏而¶
漆之無匏音矣惟荆梁之南尚仍古制欲待其人之改¶
正不知自唐以至今日雖荆梁之南亦以漆木為笙魁¶
匏音之廢不可復清亷忠敬者之不多見宜也自劉貺¶
為唐協律郎欲改定而不能況不在其位者乎為禮樂¶
之官者尚申請而改正之¶
　　　辯房庻累黍之誤　　　　　馬端臨¶
<pb:KR3k0043_WYG_040-36a>¶
按古人言律為萬事本度量衡皆由焉律以和聲度以¶
審度量以嘉量衡以權衡度有長短量有小大衡有輕¶
重雖庸愚之人皆能知之至律之於聲其或雅或淫或¶
和或乖則雖賢哲之士不能遽曉盖四者之中議律為¶
難度或長或短量或小或大衡或輕或重三物皆生民¶
日用不可闕者然以四海九州觀之未有千里而同一¶
度量衡者也以古往今來觀之未有千年而同一度量¶
衡者也盖隨世立法隨地從宜取其適於用而初無害¶
<pb:KR3k0043_WYG_040-36b>¶
於事固不必盡同也至律則差之絲忽不能以諧聲聲¶
不諧不足以為樂樂不和不足以致治盖四者之中制¶
律為尤難是以古人之於律或求之於絲竹伶倫之管¶
京房之準是也或求之於金石編鐘編磬鏄鐘簴磬之¶
屬是也雖曰假器物以求之然心之精微口不能授性¶
所解悟筆不能盡假如有人與后䕫伶倫並世而生亦¶
豈能盡得其協律和聲之法乎後之儒者病樂之不和¶
議欲更律而更律之法或取之絫黍或求之古之度量¶
<pb:KR3k0043_WYG_040-37a>¶
然絫黍之法漢制特以較度量衡所謂黄鐘之長黄鐘¶
之龠黄鐘之重云者特以明三物之與律相表裏耳未¶
嘗専言絫黍以為律也至於古之度與量則周鬴漢斛¶
與魏晉以來尺十有五種相去且千年其流傳至於今¶
者是乎非乎不可得而詳也倘其果為古器則不知造¶
此器之時其於虞朝之同律度量衡周王之攷制度果¶
無纎毫之差乎亦不可得而詳也而方倀倀然於千百¶
載之後捜求古雅之器於荒丘古墓之中而自以為得¶
<pb:KR3k0043_WYG_040-37b>¶
之盖亦疎矣盖律度量衡雖曰相為表裏然至易曉者¶
度量衡也至難知者律也隨時而變易屢易而不害於¶
事者度量衡也(假如古者度短量小衡輕後世度長量/大衡重則當其或短或小或輕之時多)¶
(取之或長或大或重之時少取之而歛散同此一器何/害於事乎周取民之制什一漢取其五秦取其大半盖)¶
(病在於重歛不/必大其器也)一定而不易易則害於樂者律也今失¶
其難者而反取則於其易者失其不可易者而反取則¶
於其屢易者何哉竊以為必欲製律必如杜䕫荀朂阮¶
咸張文收之徒自有宿悟神解如聼牛鐸而知其可以¶
<pb:KR3k0043_WYG_040-38a>¶
諧音聼玉磬而知其為閏月所造之類而後可以語此¶
如其不然或専求之於累黍或専求之於周鬴漢斛魏¶
尺之屬毋異刻舟而尋劔也李照胡瑗房庻之説皆以¶
黍求律者也范蜀公力主房庻之説以為照以縱黍累¶
尺管空徑三分容黍千七百三十則太長瑗以横黍累¶
尺管容黍一千二百而空徑三分四釐六毫則太短皆¶
以尺生律不合古法今庻所言實千二百黍於管以為¶
黄鐘之長就三分則為空徑則無容受不合之差校前¶
<pb:KR3k0043_WYG_040-38b>¶
二説為是累千百言大要不過如此愚請得而詰之夫¶
古人之制律管皆有分寸如十二律管皆徑三分圍九¶
分黄鐘之管長九寸自大吕以下以次降殺是也然則¶
欲制律必先定分寸而古今之分寸不可攷矣是以隋¶
書因漢制之説以一黍為一分則是十黍為一寸分寸¶
既定然後管之徑圍可定徑圍既定然後律之長短可¶
定瑗與照雖有縱横之異然以黍定分以黍之分定管¶
之徑圍則一也今庻既盡闢縱横之説而欲以是千二¶
<pb:KR3k0043_WYG_040-39a>¶
百黍亂實之管中隨其短長斷之以為黄鐘九寸之管¶
取三分以度空徑則不知庻之所謂空徑三分之管既¶
非縱黍之分復非横黍之分則何以為分乎未有分寸¶
不先定而可以制律者如庻之所謂分既非縱黍復非¶
横黍則必别有一物為度以起分倘别有一物為度以¶
起分則只須以其三分為徑以九十分其長為黄鐘之¶
管而律本不因於黍矣何煩實黍於管又何煩於漢書¶
中増益八字以求合千二百黍之數乎此愚所以未敢¶
<pb:KR3k0043_WYG_040-39b>¶
以為通論也古律以竹為管然竹有大小其大者容千¶
二百不能以寸其小者不及千二百黍而盈尺矣故必¶
先以黍為分度之三分為徑然後實以千二百黍則九¶
十分其長為黄鐘之管矣愚雖不能曉鐘律竊意古人¶
以黍定律其法如此¶
　　　候氣(隋志/二則)　　　　　　　　魏　徴¶
後齊神武霸府田曹參軍信都芳深有巧思能以管候¶
氣仰觀雲色嘗與人對語即指天曰孟春之氣至矣人¶
<pb:KR3k0043_WYG_040-40a>¶
往驗管而飛灰已應毎月所候言皆無爽又為輪扇二¶
十四埋地中以測二十四氣毎一氣感則一扇自動他¶
扇並住與管灰相應若符契焉開皇九年平陳後髙祖¶
遣毛爽及蔡子元于普明等以候節氣依古於三重宻¶
屋之内以木為案十有二具毎取律吕之管隨十二辰¶
位置于案上而以土埋之上平於地中實葭莩之灰以¶
輕緹素覆律口毎其月氣至與律㝠符則灰飛衝素散¶
出于外而氣應有早晩灰飛有多少或初入月其氣即¶
<pb:KR3k0043_WYG_040-40b>¶
應或至中下旬間氣始應者或灰飛出三五夜而盡或¶
終一月纔飛少許者髙祖異之以問牛𢎞𢎞對曰灰飛¶
半出為和氣吹灰全出為猛氣吹灰不能出為衰氣和¶
氣應者其政平猛氣應者其臣縱衰氣應者其君暴髙¶
祖駮之曰臣縱君暴其政不平非月别而有異也今十¶
二月律於一嵗内應並不同安得暴君縱臣若斯之甚¶
也𢎞不能對¶
今正十二管在太樂者陽下生隂始於黄鍾隂上生陽¶
<pb:KR3k0043_WYG_040-41a>¶
終於中吕而一嵗之氣畢於此矣中吕上生執始執始¶
下生去滅終於南事六十律候畢於此矣仲冬之月律¶
中黄鐘黄鐘者首於冬至陽之始也應天之數而長九¶
寸十一月氣至則黄鍾之律應所以宣養六氣緝和九¶
徳也自此之後並用京房律準長短宫徴次日而用凡¶
十二律各有所攝引而申之至于六十亦由八卦衍而¶
重之以為六十四也相生者相變如黄鍾之管下生林¶
鍾以陽生隂故變也相攝者相通如中吕之管攝於物¶
<pb:KR3k0043_WYG_040-41b>¶
應以母權子故相變者異時而各應相通者同月而繼¶
應應有早晩者非正律氣乃子律相感寄母中應也其¶
律大業末於江都淪䘮(淮南子曰水勝故夏至濕火勝/故冬至燥燥故灰輕濕故灰重)¶
　　　候氣之法¶
司馬彪續漢書候氣之法於宻室中以木為案置十二¶
律琯各如其方實以葭灰覆以緹縠氣至則一律飛灰¶
世皆疑其所置諸律方不踰數尺氣至獨本律應何也¶
或謂古人自有術或謂短長至數㝠符造化或謂支干¶
<pb:KR3k0043_WYG_040-42a>¶
方位自相感召皆非也盖彪説得其畧耳唯隋書志論¶
之甚詳其法先治一室令地極平乃埋律琯皆使上齊¶
入地則有淺深冬至陽氣距地面九寸而止唯黄鍾一¶
琯逹之故黄鍾為之應正月陽氣距地面八寸而止自¶
太簇以上皆逹黄鍾大吕先已虚故唯太簇一律飛灰¶
如人用鍼徹其經渠則氣隨鍼而出矣地有疎宻則不¶
能無差忒故先以木案隔之然後實土案上令堅宻均¶
一其上以水平其槩然後埋律其下雖有疎宻為木案¶
<pb:KR3k0043_WYG_040-42b>¶
所節其氣自平但在調其案上之土耳¶
　　　備數(隋志/)　　　　　　　　魏　徴¶
五數者一十百千萬也𫝊曰物生而後有象滋而後有¶
數是以言律者云數起於建子黄鍾之律始一而毎辰¶
三之歴九辰至酉得一萬九千六百八十三而五數備¶
成以為律法又參之終亥凡歴十二辰得十有七萬七¶
千一百四十七而辰數該矣以為律積以成法除該積¶
得九寸即黄鍾宫律之長也此則數因律起律以數成¶
<pb:KR3k0043_WYG_040-43a>¶
故可歴管萬事綜覈氣象其筭用竹廣二分長三寸正¶
策三亷積二百一十六枚成六觚乾之策也負策四亷¶
積一百四十四枚成方坤之策也觚方皆經十二天地¶
之大數也是故探賾索隠鈎深致逺莫不用焉一十百¶
千萬所同由也律度量衡歴率其别用也故體有長短¶
檢之以度則不失毫釐物有多少受之以器則不失圭¶
撮量有輕重平以權衡則不失黍絲聲有清濁協以律¶
吕則不失宫商三光運行紀以厯數則不差晷刻事物¶
<pb:KR3k0043_WYG_040-43b>¶
糅見御之以率則不乖其本故幽隠之情精微之變可¶
得而綜也夫所謂率者有九流焉一曰方田以御田疇¶
界域二曰粟米以御交質變易三曰裒分以御貴賤禀¶
稅四曰少廣以御積羃方圓五曰商功以御功程積實¶
六曰均輸以御逺近勞費七曰盈朒以御隠雜互見八¶
曰方程以御錯糅正圓九曰勾股以御髙深廣逺皆乘¶
以散之除以聚之齊同以通之今有以貫之則算數之¶
方盡於斯矣古之九數圓周率三圓徑率一其術疏舛¶
<pb:KR3k0043_WYG_040-44a>¶
自劉歆張衡劉徽王蕃皮延宗之徒各設新率未臻折¶
𠂻宋末南徐州從事史祖沖之更開宻法以圓徑一億¶
為一丈圓周盈數三丈一尺四寸一分五釐九毫二秒¶
七忽朒數三丈一尺四寸一分五釐九毫二秒六忽正¶
數在盈朒二限之間宻率圓徑一百一十三圓周三百¶
三十五約率圓徑七周二十二又設開差羃開差立兼¶
以正圓參之指要精宻算氏之最者也所著之書名為¶
綴術學官莫能究其深奥是故廢而不理¶
<pb:KR3k0043_WYG_040-44b>¶
　　　律尺(唐志/三則)　　　　　　　　歐陽修¶
起度之正漢志言之詳矣武帝泰始九年中書監荀朂¶
校大樂八音不和始知後漢至魏尺長於古四分有餘¶
朂乃部著作郎劉恭依周禮制尺所謂古尺也依古尺¶
更鑄銅律吕以調聲韻以尺量古器與本銘尺寸無差¶
又汲郡盜發六國時魏襄王冢得古周時玉律及鍾磬¶
與新律聲韻闇同于時郡國或得漢時故鍾吹律命之¶
皆應朂銘其尺曰晉泰始十年中書考古器揆校今尺¶
<pb:KR3k0043_WYG_040-45a>¶
長四分半所校古法有七品一曰姑洗玉律二曰小吕¶
玉律三曰兩京銅望臬四曰金錯望臬五曰銅斛六曰¶
古錢七曰建武錢八曰逹武銅尺姑洗微彊西京望臬¶
微弱其餘與此尺同(銘八十/二字)此尺者朂新尺也今尺者¶
杜䕫尺也¶
荀朂造新鍾律與古器諧韻時人稱其精宻惟散騎侍¶
郎陳留阮咸譏其聲髙聲髙則悲非興國之音亡國之¶
音亡國之音哀以思其人困今聲不合雅懼非徳正至¶
<pb:KR3k0043_WYG_040-45b>¶
和之音必古今尺有長短所致也㑹咸病卒武帝以朂¶
律與周漢器合故施用之後始平掘地得古銅尺嵗久¶
欲腐不知所出何代果長朂尺四分時人咸服其妙而¶
莫能厝意焉¶
史臣按朂於千載之外推百代之法度數既㝠聲韻又¶
契可謂切宻信而有徴也而時人寡識據無聞之一尺¶
忽周漢之兩器雷同臧否何其謬哉世説稱有田父於¶
野地中得周時玉尺便是天下正尺荀朂試以校己尺¶
<pb:KR3k0043_WYG_040-46a>¶
所造金石絲竹皆短校一米又漢章帝時零陵文學史¶
奚景於泠道舜祠下得玉律度以為尺相𫝊謂之漢官¶
尺以校荀朂尺朂尺短四分漢官始平兩尺長短度同¶
又杜䕫所用調律尺比朂新尺得一尺四分七釐魏景¶
元四年劉徽注九章云王莽時劉歆斛尺弱於今尺四¶
分五釐比魏尺其斛深九寸五分五釐即荀朂所謂今¶
尺長四分半是也元帝後江東用尺比荀朂尺一尺六¶
分二釐趙劉曜光初四年鑄渾儀八年鑄土圭其尺比¶
<pb:KR3k0043_WYG_040-46b>¶
荀朂尺一尺五分荀朂新尺惟以調音律至於人間未¶
甚流布故江左及劉曜儀表並與魏尺畧相依準¶
　　　制管之法¶
元不師古無足道者惟太史院景表尺乃郭守敬所造¶
守敬精於律厯決非茍作今欽天監表尺是也比市尺¶
止得八寸强愚嘗取黒黍揀其中者一千二百粒日乾¶
之秤重五錢者以九十粒横累之命為九寸與表尺合¶
又截竹為管長同黍寸其竅上下均容一千二百黍者¶
<pb:KR3k0043_WYG_040-47a>¶
吹之其聲與人之最下一聲合是為黄鍾之聲制管之¶
法可謂簡易而無難矣¶
　黄鍾宫俗呼正宫　　　商俗呼大石調¶
　　角俗呼大石角調　　羽俗呼般渉調¶
　大吕宫俗呼髙宫　　　商俗呼髙大石調¶
　　角俗呼髙大石角　　羽俗呼髙般渉¶
　大簇宫俗呼中管髙宫　商俗呼中管髙大石¶
　　角俗呼中管髙大石角　羽俗呼中管髙般渉¶
<pb:KR3k0043_WYG_040-47b>¶
　夾鍾宫俗呼中吕宫　　商俗呼雙調¶
　　角俗呼雙調角　　　羽俗呼中吕調¶
　姑洗宫俗呼中管中吕宫　商俗呼雙調¶
　　角俗呼中管雙角調　羽俗呼中吕調¶
　仲吕宫俗呼道調宫　　商俗呼小石調¶
　　角俗呼小石角調　　羽俗呼正平調¶
　蕤賓宫俗呼中管道調宫　商俗呼中管小石調¶
　　角俗呼中管小石角調　羽俗呼中管正平調¶
<pb:KR3k0043_WYG_040-48a>¶
　林鍾宫俗呼南吕宫　　商俗呼歇指調¶
　　角俗呼歇指角調　　羽俗呼髙平調¶
　夷則宫俗呼仙吕宫　　商俗呼商調¶
　　角俗呼商角調　　　羽俗呼仙吕調¶
　南吕宫俗呼中管仙呂宫　商俗呼中管商調¶
　　角俗呼中管商角調　羽俗呼中管仙吕調¶
　無射宫俗呼黄鍾宫　　商俗呼越調¶
　　角俗呼越角調　　　羽俗呼羽調¶
<pb:KR3k0043_WYG_040-48b>¶
　應鍾宫俗呼中管黄鍾宫　商俗呼中管越調¶
　　角俗呼中管越角調　羽俗呼中管羽調¶
　¶
　¶
　¶
　¶
　¶
　稗編卷四十¶
