# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.598161
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十一
<pb:KR3k0043_WYG_041-1a>¶
欽定四庫全書¶
　稗編卷四十一　　　　　明　唐順之　撰¶
　　樂六¶
　　　琴辯　　　　　　　　　　朱　熹(後同/)¶
陳淳言琴只可彈黄鍾一均而不可旋相為宫此説猶¶
可至謂琴之泛聲為六律又謂六律為六同則妄矣今¶
人彈琴都不知孰為正聲若正得一絃則其餘皆可正¶
今調絃者云如此為宫聲如此為商聲安知是正與不¶
<pb:KR3k0043_WYG_041-1b>¶
正此須審音人方曉得古人所以吹管聲𫝊在琴上如¶
吹管起黄鍾之指則以琴之黄鍾聲合之聲合無差然¶
後以次徧合諸聲五聲既正然後不用管只以琴之五¶
聲為準而他樂皆取正焉季通書來説近已曉得但絣¶
定七絃不用調絃皆可以彈十一宫(琴之體是黄鍾一/均故可以彈十一)¶
(宫/)如此則大吕太簇夾鍾以下聲聲皆用按徽都無散¶
聲盖纔不按即是黄鍾聲矣亦安得許多指按耶兼如¶
其説則大吕以下亦不可對徽須挨近第九徽裏按之¶
<pb:KR3k0043_WYG_041-2a>¶
此後愈挨下去方合大吕諸聲盖按著正徽復是黄鍾¶
聲矣渠云頃問之太常樂工工亦云然恐無此理古人¶
彈琴隨月調絃如十一月調黄鍾十二月調大吕正月¶
調太簇二月調夾鍾但此後聲愈𦂳至十月調應鍾則¶
絃急甚恐絶矣不知古人如何季通不能琴他只是思¶
量得不知彈出便不可行這便是無下學工夫吾人皆¶
坐此病古人朝夕習於此故以之上逹不難盖下學中¶
上逹之理皆具矣¶
<pb:KR3k0043_WYG_041-2b>¶
　　　琴律説¶
太史公五聲數曰九九八十一以為宫(散/聲)三分去一得¶
五十四以為徴(為九/徽)三分益一得七十二以為商(為十/三徽)¶
三分去一得四十八以為羽(為八/徽)三分益一得六十四¶
以為角(為十/一徽)十二律數曰黄鍾九寸為宫(琴長九尺而/折其半故為)¶
(四尺五寸而/下生林鍾)林鍾六寸為徴(為第九徽徽内三尺徽/外一尺五寸上生太簇)太¶
簇八寸為商(為第十三徽徽内四尺/徽外五寸下生南吕)南吕五寸一分為¶
羽(為第八徽徽内二尺七寸/徽外一尺八寸上生姑洗)姑洗七寸一分為角(為第/十一)¶
<pb:KR3k0043_WYG_041-3a>¶
(徽徽内三尺五寸徽/外九寸下生應鍾)應鍾四寸六分六釐(位在八徽内/二寸七分内)¶
(二尺四寸外二尺/一寸上生&ZX-111d1d;賓)蕤賓六寸二分八釐(位在十徽九徽/之間内三尺一)¶
(寸五分外一尺三/寸五分上生大吕)大吕八寸三分七釐六毫(在龍齦内/二寸半内)¶
(四尺二寸半外二/寸半下生夷則)夷則五寸五分五釐一毫(在九徽八/徽之間内)¶
(二尺八寸半外一尺/六寸半下生夾鍾)夾鍾七寸四分三釐七毫三絲(為/第)¶
(十二徽徽内三尺八寸/徽外七寸下生無射)無射四寸八分八釐八絲(在八/徽内)¶
(徽内二尺五寸徽/外二尺上生中呂)中吕六寸五分八釐三毫四絲六忽¶
(為第十徽亦為角徽内三尺四寸徽外一尺一寸復生/變黄鍾八寸七分八釐有竒今少宫以下即其半聲為)¶
<pb:KR3k0043_WYG_041-3b>¶
(四寸三分八釐有竒也以上十二律並用太史公九分/寸法約定周禮鄭注以從簡便凡律寸皆九分分皆九)¶
(釐釐皆九絲絲皆九忽琴尺皆十寸/寸皆十分分皆十釐釐以下不收)¶
按此以上為自龍齦之内至于七徽左方十二律之位¶
而七徽以後之説亦附其後盖琴之有徽所以分五聲¶
之位而配以當位之律以待抑按而取聲而其布徽之¶
法則當隨其聲數之多少律管之長短而三分損益上¶
下相生以定其位如前之説焉今人殊不知此其布徽¶
也但以四折取中為法盖亦下俚立成之小數雖於聲¶
<pb:KR3k0043_WYG_041-4a>¶
律之應若簡切而易知但於自然之法象懵不知其所¶
自來則恐不免有未盡耳或曰若子之言聲數也律分¶
也徽寸也三者之相與皆迂回屈曲而難通無乃出於¶
傅㑹牽合之私耶曰律之九分也數之八十一也琴之¶
八尺一寸也三者之相與固未嘗有異焉今以琴之太¶
長而不適於用也故十其九而為九尺又析其半而為¶
四尺五寸則四尺五寸之琴與夫九寸之律八十一之¶
數亦未始有異也盖初絃黄鍾之宫次絃太簇之商三¶
<pb:KR3k0043_WYG_041-4b>¶
絃中吕之角四絃林鍾之徴五絃南吕之羽六絃黄清¶
之少宫七絃太清之少商皆起於龍齦皆終於臨岳其¶
長皆四尺五寸是皆不待抑按而為本律自然之散聲¶
者也而是七絃者一絃之中又各有五聲十二律者凡¶
三焉且以初絃五聲之初言之則黄鍾之律固起於龍¶
齦而為宫聲之初矣太簇則應於十三徽之左而為商¶
姑洗則應於十一徽而為角林鍾則應於九而為徴南¶
呂則應於八而為羽次絃則太簇之律固起於龍齦而¶
<pb:KR3k0043_WYG_041-5a>¶
為商之初矣而其姑角應於十三之左林徴應於十南¶
羽應於九黄清少宫應於八之右三絃則姑洗之律固¶
起於龍齦而為角之初矣而林徴應於十三南羽應於¶
十一黄清少宫應於九太清少商應於八四絃則林鍾¶
之律固起於龍齦而為徴之初矣而南羽應於十三黄¶
清少宫應於十太清少商應於九少角應於八五絃則¶
南吕之律固起於龍齦而為羽之初矣黄清少宫則應¶
於十二少商應於十少角應於八九之間六絃之黄清¶
<pb:KR3k0043_WYG_041-5b>¶
則固起於龍齦而為少宫之初矣少商則應於十三少¶
角則應於十少徵則應於九少羽則應於八七絃之太清¶
則固起於龍齦而為少商之初矣少角則應於十二少¶
徴則應於十少羽則應於九少宫之少則應於七八之¶
間故皆按其應處而鼔之然後其聲可得而見而聲數¶
律分與其徽内之長無不合焉然此皆黄鍾一均之聲¶
也若大吕夾鍾蕤賓夷則無射應鍾之為律則無所用¶
於黄鍾故必因旋宫而後合於五聲之位其在於此則¶
<pb:KR3k0043_WYG_041-6a>¶
雖有定位而未當其用也若自七徽之後以至四徽之¶
前則五聲十二律之應亦各於其初之次而半之四徽¶
之後以至一徽之前則其聲律之應次第又如其初而¶
又半之(此一節聲難取而用處希不能盡載然其大槩/次第亦與上兩節不異但加促宻耳凡五絃起)¶
(於龍齦初絃五聲次絃四聲三絃三聲四絃二聲五絃/一聲凡十五聲皆正聲初絃七徽次絃八徽三絃九徽)¶
(四絃十徽五絃十二徽六絃龍齦以後為第二宫各五/聲七絃龍齦以後四聲凡三十四聲皆少聲初絃四徽)¶
(以下至七絃八七間以後為第三宫各五聲凡三十五/聲皆少少聲初絃一徽之後下至七絃四五之間初絃)¶
(一聲次絃二聲三絃三聲四絃四聲五絃五聲六絃五/聲七絃四聲凡十九聲猶為少少入前三十五聲數内)¶
<pb:KR3k0043_WYG_041-6b>¶
(唯六絃一聲七絃二聲凡三聲為第四宫又别為少少/少聲通為三十八聲合一琴而計之為百十有三聲)¶
但七徽之左為聲律之初氣厚身長聲和節緩故琴之¶
取聲多在於此七徽則為正聲正律初氣之餘承徴羽¶
既盡之後而黄鍾之宫復有應於此者且其下六絃之¶
為聲律亦皆承其已應之次以復於初而得其齊焉氣¶
已消而復息聲已散而復圓是以雖不及始初之全盛¶
而君子猶有取焉過此則其氣愈散地愈廹聲愈髙節¶
愈促而愈不可用矣此六徽以後所以為用之少雖四¶
<pb:KR3k0043_WYG_041-7a>¶
徽亦承已應之次以復於初而得其齊而終有所不能¶
反也(此處但泛聲多取之自當别論而俗曲/繁聲亦或有取則亦非君子所宜聼也)大抵琴徽¶
之分布聲律正與候氣同是一法而亦不能無少異候¶
氣之法闕地為坎盈尺之下先施木案乃植十二管於¶
其上而實土埋之上距地面皆取一寸而止其管之底¶
則各隨其律之短長以為淺深黄鍾最長故最深而最¶
先應應鍾最短故最淺而最後應今移其法於琴而論¶
之則所謂龍齦即木案之地也所謂臨岳即地面之平¶
<pb:KR3k0043_WYG_041-7b>¶
也聲應之處即其律管之短長距案之逺近也故按此¶
鼔之而其聲可見此其所同也但律之次第左起而右¶
行者以氣應先後為之序自地中而言之也徽之次第¶
右起而左行者以律管入地淺深為之序據人在地上¶
目所見者而言之也此其似異而實同者也其甚異者¶
則管虚而絃實管有長短而無大小(圍者九分/徑者三分)絃有大¶
小而無短長管上平而下不齊絃則下齊而同起於龍¶
齦也是以候氣者異管而應不同時既應則其氣遂逹¶
<pb:KR3k0043_WYG_041-8a>¶
於上而無復升進之漸布徽者亦異絃而應於同時既¶
應則各得其量之所受(如以絃大小/為五聲之序)而循序以漸進至¶
于三周而後已此其甚不同者也然明者觀之以其所¶
異乘除準望而求其所同則是乃所以益見其同而無¶
可疑者但自有琴以來通儒名師未有為此説者余乃¶
獨以荒淺之學聾瞶之耳一旦臆度而誦言之宜子之¶
駭於聼聞而莫之信也然吾豈以是而必信於當世之¶
人哉姑以記余之所疑焉耳抑此七絃既有散絃所取¶
<pb:KR3k0043_WYG_041-8b>¶
五聲之位又有按徽所取五聲之位二者錯綜相為經¶
緯其自上而下者皆自上絃遞降一等其自左而右者¶
則終始循環或先或後毎至上絃之宫而一齊焉盖散¶
聲陽也通體之全聲也無所受命而受命于天者也七¶
徽隂也全律之半聲也受命於人而人之所貴者也但¶
以全聲自然無形數之可見故今人不察反以中徽為¶
重而不知散聲之為尊甚矣其惑也至其三宫之位則¶
左陽而右隂陽大而隂小陽一而隂二故其取類左以¶
<pb:KR3k0043_WYG_041-9a>¶
象君右以象臣而二臣之分又有左右左者陽明故為¶
君子而近君右者隂濁故為小人而在逺以一君而御¶
二臣能親賢臣逺小人則順此理而國以興隆親小人¶
逺賢臣則咈此理而世以衰亂是乃事理之當然而非¶
人之所能為也又凡既立此律以為宫則凡律之當徽¶
而有聲者皆本宫用事之律也其不當徽而無聲者皆¶
本宫不用之律也(唯第十二徽有徽無聲/亦不當用未詳其説)律旋而宫變¶
則時異而事殊其遭時而偶俗者自當進據可為之㑹¶
<pb:KR3k0043_WYG_041-9b>¶
而發其鳴聲其背時而忤俗者自當退伏無人之境而¶
箝其頰舌此亦理勢之當然而其詳則旋宫之圖説盡¶
之矣¶
　　　論沈括以管色合字定律¶
沈氏筆談據唐人琵琶録以為調琴之法須先以管色¶
合字定宫絃乃以宫絃下生徴徴上生商上下相生終¶
於少商凡下生者隔二絃上生者隔一絃取之凡絲聲¶
皆當如此但今人茍簡不復以管定聲故其髙下無法¶
<pb:KR3k0043_WYG_041-10a>¶
出於臨時¶
按沈氏此言可救流俗茍簡之弊世之言琴者徒務布¶
爪取聲之巧其韻勝者乃能以蕭散閒逺為髙耳豈復¶
知禮樂精微之際其為法之嚴宻乃如此而不可茍哉¶
然其曰以合聲定宫絃者亦黄鍾一均之法耳不知沈¶
氏之意姑舉一隅以見其餘耶抑以琴聲之變為盡於¶
此而遂已也若曰姑舉一隅而當别用旋宫之法以盡¶
其變則又當各以其字命之而不得定以合聲為宫也¶
<pb:KR3k0043_WYG_041-10b>¶
盖今俗樂之譜厶則合之為黄也&ZX-11181e;則四下之為大也¶
&ZX-11181e;則四上之為大也二則一下之為夾也二則一上之¶
為姑也&ZX-11181e;則上之為中也□則勾之為蕤也厶則尺之¶
為林也乛則乙下之為夷也□則乙上之為南也&ZX-111788;則¶
凡下之為無也&ZX-111788;則凡上之為應也六則六之為黄清¶
也丌則五下之為太清也丌則五上之為太清也(闕/)則¶
上之為夾清也此聲俗工皆能知之但或未識古律之¶
名不能移彼以為此故附見其説云(按今俗樂或謂髙/於古雅樂三律則)¶
<pb:KR3k0043_WYG_041-11a>¶
(合字乃夾鍾也沈氏後章即言今教坊燕樂比律髙二/均弱合字比太簇徽下却以凡字當宫聲比宫之清宫)¶
(徽髙外方樂又髙教坊一均以來惟契丹樂聲比教坊/樂下二均疑唐之遺聲也若如沈説則方外合字真為)¶
(夾鍾矣若便以此為黄鍾恐聲已髙急更用旋宫至辰/巳位即巳為林夷非唯不容彈亦不可得而上矣更詳)¶
(之/)¶
　　　調絃之法¶
調絃之法散聲隔四而得二聲(宫與少宫/商與少商)中徽亦如之¶
而得四聲(按上散下得二聲按下/散上得二聲其絃則同)八徽隔三而得六聲¶
(宫與羽商與少宫角與少商/按上得三聲按下得三聲)九徽按上者隔二而得四¶
<pb:KR3k0043_WYG_041-11b>¶
聲(宫與徴商與羽角與少宫徵與少商/為四内角聲在九十間四之一少濁)按下者隔一而¶
得五聲(少商與羽少宫與徴羽與角徵與商角與/宫為五内角聲在九八間四之一少清)十徽¶
按上者隔一而得五聲(宫與角商與徴角與羽徴與少/宫羽與少商為五内角聲在十)¶
(一徽/少濁)按下者隔二而得四聲(少商與徴少宫與角羽與/商徴與宫為四内角聲在)¶
(十一徽/少濁)十三徽之左比絃相應而得六聲(宫與商商與/角角與徴徴)¶
(與羽羽與少宫少/宫與少商凡六)¶
右調絃之法大槩如此然唯九徽為得其相生之序十¶
徽則雖律吕相得而其倫序倒置若有未諧故沈氏説¶
<pb:KR3k0043_WYG_041-12a>¶
以隔二者為下生隔一者為上生盖九徽之宫隔二者¶
生散徴而散徴隔一上生十徽之商九徽之商隔二下¶
生散羽而散羽隔一上生十一徽之角九徽之角隔二¶
下生散少宫而散少宫隔一上生十徽之徴九徽之徴¶
隔二下生散少商而散少商隔一上生十徽之羽也如¶
此則九徽之隔二者常以木聲命散聲十徽之隔一者¶
常以散聲命木聲然後十徽之按上按下者亦皆得以¶
協其相生之序此又不可不知也此外諸絃號為相應¶
<pb:KR3k0043_WYG_041-12b>¶
者則但以散聲木聲同於一律而自相酬酢至於相生¶
之序則無取焉然散聲者全律之首七徽者散聲之貳¶
故其應聲渾厚寛平最為諧韻特以中三絃者孤孑特¶
立無上下之交焉則其為用有所不周若八徽之三聲¶
十三徽之六聲則為律雖同而絲木有異是以其聲雖¶
應而不和如人心不同而强相然諾外雖和悦而中實¶
乖離求其天屬自然真誠和協則惟九徽十徽與十一¶
徽之三絃為然此調絃之法所以必於此而取之亦非¶
<pb:KR3k0043_WYG_041-13a>¶
人力之所能為也或者見其如此而不深求其故遂以¶
己意强為之説以為九徽者林鍾之位十徽者中吕之¶
位林鍾為黄鍾之所生而中吕又為能反生黄鍾者所¶
以得為調絃之地而非他徽之可及此其為説亦巧矣¶
然使果有是理則曷為不直於黄鍾焉調之而必為此¶
依傍假託之計耶若角聲二律之説則予嘗竊怪古之¶
為樂者通用三分損益隔八相生之法若以黄鍾為宫¶
則姑洗之為角有不可以毫髪差者而今世琴家獨以¶
<pb:KR3k0043_WYG_041-13b>¶
中吕為黄鍾之角故於衆樂常必髙其一律然後和唯¶
第三絃本是角聲乃得守其舊而不變流𫝊既久雖不¶
知其所自來然聼以心耳亦知其非人力之所能為也¶
昔人亦有為之説者皆無足取其曰五聲之象角實為¶
民以民為貴故於此焉上之者其穿鑿而迂疎固已甚¶
矣又以為姑洗為正角中吕為慢角者則恐此等變調¶
隨世而生又非獨此為然也近世惟長樂王氏之書所¶
言禮樂最為近古然其説琴亦但以第三絃為律中中¶
<pb:KR3k0043_WYG_041-14a>¶
吕而不言其所以然者予於是益以為疑乃為之深思¶
而有得焉然後知古人所以破去三分損益隔八相生¶
之明法而俛焉以就此位之僭差者乃為廹於聲律自¶
然之變有不得已而然也盖建樂立均之法諸律相距¶
間皆一律而獨宫羽徴角之間各間二律相距既逺則¶
其聲勢隔濶而有不能相通之患然猶幸其隔八之序¶
五聲既備即有二律介於宫羽徴角之間於是作樂者¶
因而取之謂之二變然後彼四聲者乃得連續無間而¶
<pb:KR3k0043_WYG_041-14b>¶
七均備焉唯琴則専用正聲不取二變故於二位之闕¶
無以異乎衆樂之初然又以其别有二少而少宫之分¶
寸地位近於變宫故宫羽之間有以補之而不至於大¶
闕惟徴角之間既為濶逺欲以少商補之則其分寸地¶
位相望甚逺而不可用是以己午二位特以空闕而角¶
聲之勢必将乘其間隙進而干之以求合於林徴然其¶
本位若遂空虚而無主則姑夾兩位又成曠闊而商角¶
二聲将不能以相通幸而三絃姑洗之本聲與十一徽¶
<pb:KR3k0043_WYG_041-15a>¶
姑洗之本位自有相得而不能相離者乃獨固守其所¶
而不肯去於是姑前中後皆得秪間一律而無空闕之¶
患是亦律吕性情自然之變有如此者而非人力所能¶
為也然非古之哲人機神明鑒有以盡其曲折之微則¶
亦孰能發其精藴著為明法以幸後世之人哉深究其¶
端殆未易以常理論也今好事者乃有見二律之兼用¶
遂通五均數為六律而謂凡周禮孟子之單言六律者¶
皆以是言而非六律六同之謂果如其言則是周禮孟¶
<pb:KR3k0043_WYG_041-15b>¶
子皆為專指琴之一器而言且使衆樂之七均皆廢而¶
所謂七音七始亦皆虚語矣嗚呼異哉¶
　　　論樂　　　　　　　　　　沈　括(後同/)¶
前世遺事時有於古人文章中見之元稹詩有琵琶宫¶
調八十一三調絃中彈不出琵琶共有八十四調盖十¶
二律各七均乃成八十四調稹詩言八十一調人多不¶
喻所謂予於金陵丞相家得唐賀懐智琵琶譜一册其¶
序云琵琶八十四調内黄鍾太簇林鍾宫聲絃中彈不¶
<pb:KR3k0043_WYG_041-16a>¶
出須管色定絃其餘八十一調皆以此三調為準更不¶
用管色定絃始喻稹詩言如今之調琴須先用管色合¶
字定宫乃以宫絃下生徴徴絃上生商上下相生終於¶
少商凡下生者隔二絃上生者隔一絃取之凡絃聲皆¶
如此古人仍須以金石為準商頌依我磬聲是也今人¶
茍簡不復以絃管定聲故其髙下無準出於臨時懐智¶
琵琶譜調格與今樂全不同唐人樂學精深尚有雅律¶
遺法今之燕樂古聲多亡而新聲大率皆無法度樂工¶
<pb:KR3k0043_WYG_041-16b>¶
自不能言其義如何得其聲和¶
今教坊燕樂比律髙二均弱合字比太簇微下却以凡¶
字當宫聲比宫之清宫微髙外方樂尤無法求體又髙¶
教坊一均以來唯北狄樂聲比教坊樂下二均大凡北¶
人衣冠文物多用唐俗此樂疑亦唐之遺聲也¶
今之燕樂二十八調布在十一律唯黄鍾中吕林鍾三¶
律各具宫商角羽四音其餘或有一調至二三調獨蕤¶
賓一律都無内中管仙吕調乃是蕤賓聲亦不正當本¶
<pb:KR3k0043_WYG_041-17a>¶
律其間聲音出入亦不全應古法畧可配合而已如今¶
之中吕宫却是古夾鍾宫南吕宫乃古林鍾宫今林鍾¶
商乃古無射宫今大吕調乃古林鍾羽雖國工亦莫能¶
知其所因¶
十二律并清宫當有十六聲今之燕樂止有十五聲盖¶
今樂髙於古樂二律以下故無正黄鍾聲只以合字當¶
大吕猶差髙當在大吕太簇之間下四字近太簇髙四¶
字近夾鍾下一字近姑洗髙一字近中吕上字近蕤賓¶
<pb:KR3k0043_WYG_041-17b>¶
勾字近林鍾尺字近夷則工字近南呂髙工字近無射¶
六字近應鍾凡字為黄鍾清髙凡字為大吕清下五字¶
為太簇清髙五字為夾鍾清法雖如此然諸調殺聲不¶
能盡歸本律故有偏殺側殺寄殺元殺之類雖與古法¶
不同推之亦皆有理知聲者皆能言之此不備載也¶
古法鍾磬毎簴十六乃十六律也然一簴又自應一律¶
有黄鍾之簴有大吕之簴其他樂皆然且以琴言之雖¶
皆清實其間有聲重者有聲輕者材中自有五音故古¶
<pb:KR3k0043_WYG_041-18a>¶
人名琴或謂之清徴或謂之清角不獨五音也又應諸¶
調予友人家有一琵琶置之虚室以管瑟奏雙調琵琶¶
絃輙有聲應之奏他調則不應寶之以為異物殊不知¶
此乃常理二十八調但有聲同者即應若編二十八調¶
而不應則是逸調聲也古法一律有七音十二律共八¶
十四調更細分之尚不止八十四逸調至多偶在二十¶
八調中人見其應則以為怪此常理耳此聲學至要妙¶
處也今人不知此理故不能極天地至和之聲世之樂¶
<pb:KR3k0043_WYG_041-18b>¶
工絃上音調尚不能知何暇及此¶
　　　琴瑟笙簫塤¶
琴八音中屬絲七絃舜時則五絃乃宫商角徴羽五音¶
文武増二絃名少宫少商故七絃也徽十有三(闕/)樂則¶
用第七徽其第一絃黄鍾律合字應之左手中指按右¶
手中指勾第二絃太簇律四字應之左手食指按右手¶
中指勾第四絃林鍾律尺字應之左手大指按右手食¶
指剔第四絃七徽半仲吕律上字應之左手無名指按¶
<pb:KR3k0043_WYG_041-19a>¶
右手中指勾第五絃南吕律工字應之左手大指按右¶
手食指剔第六絃黄鍾清律六字應之左手大指按右¶
手食指剔¶
瑟八音中屬絲古瑟五十絃黄帝命素女鼔之其音哀¶
怨故破其二十五絃内外各十二以朱中一絃名君絃¶
以黄總二十五絃各設一柱游移前後以和其音外十¶
二絃用右手食指鼔内十二絃用左手食指鼓外第一¶
絃黄鍾律以合字應之用右手食指順勾凡鼔此字必¶
<pb:KR3k0043_WYG_041-19b>¶
與内第一絃六字並鼔取清濁相應二三絃太簇律以¶
四字應用右手食指連勾六絃仲吕律以上字應右手¶
食指順勾七八絃林鍾律以尺字應用右手食指連勾¶
内一絃黄鍾清律以六字應用左手食指順勾餘十一¶
絃與外絃音律指法相同凡鼔四上尺工字内外絃亦¶
並鼔皆取清濁相應¶
笙八音屬匏截紫竹為之十有七管(闕/)構如鳥翼挿於¶
匏中管裏各製以簧簧以響銅為之裏外各有小孔管¶
<pb:KR3k0043_WYG_041-20a>¶
上用竹篾作篐篐之令管不散匏用黒漆以木為項勢¶
如壺嘴亦以黒漆匏端邉有短嘴以項揷其中但呼吸¶
則簧動而聲發第一管第三管第七管第十一管皆南¶
吕律以工字應凡吹工字以此四管用左右手大指及¶
食指按其孔餘孔皆開第十二管第十五管林鍾律以¶
尺字應凡吹尺字以左手食指及中指按其孔餘孔皆¶
開第二管第十管仲吕律以上字應凡吹上字以左右¶
手大指按其孔餘孔皆開第四管第八管第十一管太¶
<pb:KR3k0043_WYG_041-20b>¶
簇律以四字應凡吹四字以右手食指及左手大食指¶
按其孔餘孔皆開第十二管第十四管黄鍾清律以合¶
六二字應凡吹合字必吹六字吹六字必吹合字亦取¶
清濁相應以左手食指及中指按其孔餘孔皆開以青¶
衣囊囊之不可令灰蟲入其管恐閉塞其簧吹之則不¶
應音也¶
簫八音屬竹截紫竹為之長一尺九寸五分前五孔後¶
一孔通六孔各徑二分口開半竅(闕/)　口直而吹之後¶
<pb:KR3k0043_WYG_041-21a>¶
一孔黄鍾清律以六字應之凡吹六字止開此孔前五¶
孔皆閉其第二孔南吕律以工字應凡吹工字此孔與¶
下四孔皆開餘皆閉第三孔林鍾律以尺字應凡吹尺¶
字此孔與下三孔皆開餘皆閉第四孔仲吕律以上字¶
應凡吹上字此孔與下二孔皆開餘皆閉第六孔太簇¶
律四字應凡吹四字止開此孔餘皆閉惟黄鍾律六孔¶
皆閉以合字應之下有一孔相通以紅絨繫之吹者宜¶
緩取其音斯悠揚不廹¶
<pb:KR3k0043_WYG_041-21b>¶
塤八音中屬土以土為之大如鵞子銳上平底似稱錘¶
六孔其竅盡合則為黄鍾其竅盡開則為應鍾盖相應¶
和也¶
　　　古樂紀清商清角¶
黄鍾宫則曰正宫夾鍾宫則曰中吕宫林鍾宫則曰南¶
吕宫夷則宫則曰仙吕宫之類宋儒沈括謂自古無能¶
明其義者臣愚以琴與管推而得之以琴言第一絃散¶
聲黄鍾大吕之宫也律極長聲極濁此絃隔一隔二隔¶
<pb:KR3k0043_WYG_041-22a>¶
三隔四皆不足以應之必按其商徽得夾鍾宫而與第¶
二絃散聲相應(一絃按商徽先得太簇/太簇中管故取夾鍾)曰正宫不曰夾¶
鍾宫而曰正宫者盖言夾鍾奉而行之其實黄鍾也次¶
按第二絃商徴得中吕而與第三絃散聲相應(二絃按/商徽先)¶
(得姑洗姑洗中/管故取仲呂)曰中吕宫以次至第五絃散聲南吕無¶
射應鍾之宫聲也按其商徽得黄鍾清少宫而與第六¶
絃散聲相應(按五絃商徽先得應鍾應鍾與/南吕同絃為中管故用黄鍾清)曰黄鍾宫¶
不曰無射宫而曰黄鍾宫者雖本於無射其實第六絃¶
<pb:KR3k0043_WYG_041-22b>¶
黄鍾少宫為之主也以管言古笛商孔在宫孔之上清¶
商署皆以後出孔為宫準琴律也有周以來相承用之¶
故大樂署稱清商署皆此義也或曰然則黄鍾正聲果¶
不為用乎曰黄鍾君也至尊無對不下行臣職實轉生¶
十一宫八十四聲而不為他律役者也五代王朴有虚¶
宫之説謂以黄鍾為主虚之而不敢用必有所受矣故¶
聖人作樂特設四清聲以代之國語伶州鳩曰細均有¶
鍾而無鎛昭其大也(凡鍾大者為鍾小者為鎛以宫商/言之宫為鍾聲商為鎛以商角言)¶
<pb:KR3k0043_WYG_041-23a>¶
(之商為鍾而角為/鎛角與羽亦然)大均有鎛而無鍾鳴其細也盖謂大¶
吕太簇夾鍾姑洗為均其聲大必改用其清商為宫而¶
不用本律是謂有鎛而無鍾夷則南吕無射為均其聲¶
細必改用黄鍾大吕太簇而不用其本律是謂有鍾而¶
無鎛黄鍾全律其聲極大虚之不以為宫是謂甚大無¶
鎛然後太均之宫不至於甚大細均之羽不至於甚細¶
聲應相保而和平出焉先儒謂樂用四清聲所以避臣¶
民陵廹之嫌正細大不踰之義也¶
<pb:KR3k0043_WYG_041-23b>¶
　　　事神事人之異¶
周禮大司樂曰乃奏黄鍾歌大吕舞雲門以祀天神圜¶
鍾為宫黄鍾為角太簇為徴姑洗為羽圜鍾者夾鍾也¶
夾鍾為宫其名正宫黄鍾之宫也故曰奏黄鍾歌大吕¶
黄鍾為角其名越調角越調角本應鍾以中管故進而¶
用黄鍾中吕之角也太簇為徴其名中吕徴中吕之徴¶
也姑洗為羽其名平調中吕之羽也黄鍾為角太簇為¶
徴姑洗為羽皆統於中吕而中吕統於黄鍾是祀天之¶
<pb:KR3k0043_WYG_041-24a>¶
樂皆黄鍾也曰乃奏太簇歌應鍾舞咸池以祀地&ZX-1115aa;乃¶
奏姑洗歌南吕舞大韶以祀四望乃奏蕤賓歌函鍾舞¶
大夏以祭山川凡樂函鍾為宫太簇為角姑洗為徴南¶
吕為羽函鍾者林鍾也林鍾為宫其名南吕宫林鍾之¶
宫也太簇為角其名大食調林鍾之角也姑洗為徴其¶
名林鍾徴林鍾之徴也林鍾為宫當以蕤賓為羽其名¶
髙平調嫌與宫聲同位避之而用南吕其名黄鍾調其¶
實林鍾之羽也其曰奏太簇奏其角也奏姑洗奏其徴¶
<pb:KR3k0043_WYG_041-24b>¶
也奏蕤賓奏其羽也(蕤賓用於山川/則與林鍾無兼)太簇為角姑洗為¶
徴蕤賓為羽皆統於林鍾是祀地之樂皆林鍾也乃奏¶
夷則歌中吕舞大濩以享先妣奏無射歌夾鍾舞大武¶
以享先祖黄鍾為宫大吕為角太簇為徴應鍾為羽黄¶
鍾為宫者其名黄鍾宫無射之宫也其合為夾鍾太簇¶
為徴者其名中吕徴中吕之徴也其合為夷則奏無射¶
奏其宫也奏其宫者歌其角歌小吕者歌其徴也歌其¶
徴者奏其羽是祀人鬼之樂北方亥子丑幽隂之地也¶
<pb:KR3k0043_WYG_041-25a>¶
夫祀樂天神必統於黄鍾地神必統於林鍾人鬼必幽¶
隂之地其於五聲則有徴而無商(先儒謂商屬金殺聲/也鬼神畏之故不用)¶
其逗留曲折不行乎二變其依詠絃節不假乎襯聲盖¶
不以事人之道而事神也燕㑹樂二十八調隨在用之¶
初無所擇其於五聲則有商而無徴其逗留曲折則行¶
乎二變其詠嘆唱和非加襯字不足以行之此祀樂燕¶
樂所以分也¶
　　　古樂未變¶
<pb:KR3k0043_WYG_041-25b>¶
考伶州鳩之言知古樂未嘗變¶
古樂以無射為黄鍾宫黄鍾為正宫夾鍾為中吕宫林¶
鍾為南吕宫夷則為仙吕宫之類本於琴瑟尚宫鍾尚¶
羽匏竹利制之義此伶州鳩對景王之言國語載之甚¶
詳實有周以來雅樂也隋柱國鄭譯以蘇祗婆琵琶聲¶
考校大樂所奏林鍾之宫應用林鍾為宫乃用黄鍾為¶
宫應用南吕為商乃用太簇為商應用應鍾為角乃用¶
姑洗為角故林鍾一宫七聲三聲並戾其十一宫七十¶
<pb:KR3k0043_WYG_041-26a>¶
七音例皆乖越¶
臣按大樂夷則宫用其角聲黄鍾清六字俗呼仙吕宫¶
既以黄鍾為宫則太簇商姑洗角自然之序也凡絲聲¶
林鍾夷則同絃同柱是林鍾與夷則同用黄鍾清為宫¶
也然則鄭譯謂大樂所奏林鍾宫者其實夷則之清角¶
俗呼仙吕宫者是已故後魏張乾龜謂祖瑩曰劉芳所¶
造六格郊丘宗廟之樂北廟黄鍾之均實夷則之調盖¶
大樂二十八調乾龜知之而劉秀鄭譯軰未知也譯據¶
<pb:KR3k0043_WYG_041-26b>¶
蘇祗婆胡曲反改華夏舊法以就之萬寶常知其為亡¶
國之音為是故耳沈括云鄭譯始條具十二均轉生八¶
十四調清濁混淆紛亂無統盖言教坊所掌者皆譯所¶
改以臣觀之今之大樂猶有周之舊實未嘗改也何以¶
知其然今之樂夷則宫以黄鍾為宫夾鍾宫以中吕為¶
宫之類正譯所謂大樂乖戾者也教坊者古制氏也世¶
守其業凡一絃一管一字雖國工不敢輕動宋儒馬端¶
臨曰景祐之樂李照主之太常歌工病其太濁歌不成¶
<pb:KR3k0043_WYG_041-27a>¶
聲私賂鑄工加減銅劑聲稍清歌乃叶而照卒不知元¶
豐之樂楊傑主之欲廢舊鍾樂工不平一夕易之而傑¶
亦不知崇寧之樂魏漢津主之欲請帝中指寸為律徑¶
圍為容盛其後止用中指寸不用徑圍且制器不成劑¶
量工人但隨律調之大率有非漢津之本説者而漢津¶
亦不知然則學士大夫之説卒不能勝工師之説是樂¶
制雖曰屢變其實未嘗變也¶
雅樂聲律世世在大樂宫其制則夾鍾為黄鍾宫中吕¶
<pb:KR3k0043_WYG_041-27b>¶
為夾鍾宫黄鍾清為夷則宫夾鍾清為無射宫若是者¶
於師不能言其義學士大夫無所與考故不知其為雅¶
也然而無有議其非者盖鏗鏘鼔舞之節存猶可遡流¶
尋源而得之君子崇古守憲之道當如是矣夫黄鍾不¶
以黄鍾為宫而以夾鍾夷則不以夷則為宫而以黄鍾¶
其源出於琴也琴第一絃黄鍾也按十三徽得太簇之¶
宫聲曰形晉形晉之長近夾鍾故夾鍾為黄鍾之宫第¶
四絃夷則也按十三徽得無射為夷則之宫然南吕無¶
<pb:KR3k0043_WYG_041-28a>¶
射應鍾三律同徽其管短其聲促不可為宫故夷則之¶
宫遇無射必進而改用黄鍾亦猶水火金木土榖正徳¶
利用厚生其數惟九故古樂夾鍾為宫則以黄鍾為角¶
太簇為徴姑洗為羽十二律用九而已後魏劉芳隋鄭¶
譯始以黄鍾為黄鍾宫夷則為夷則宫盖不知其生於¶
琴徽也自是儒者言樂率祖二子顧指大樂為異而力¶
詆之嗚呼大樂何嘗異好異者亂之耳夫律莫深於京¶
氏易器莫古於琴還宫莫詳於周禮鎛鍾莫辯於國語¶
<pb:KR3k0043_WYG_041-28b>¶
編懸莫備於水濱之磬五者雅之所宗也今列八十四¶
調而以五者更互考之僅僅乎若符劵之相合牡鑰之¶
相受毫釐秒忽莫可移易工師所不能言者粲然於是¶
編覩之矣其亦千數百年來一快事哉若夫定元聲去¶
豔辭刪繁音以歸於古淡愚於雅樂發微備言之兹不¶
復出云¶
　　　辯西京諸儒之惑¶
西京諸儒惑圜鍾函鍾之説故郊祀宗廟樂唯用黄鍾¶
<pb:KR3k0043_WYG_041-29a>¶
一均時太常丞鮑鄴始旋十二定夫旋宫以七聲為均¶
均言韻也古無韻字猶言一韻聲也始以某律為宫某¶
律為商某律為角某律為徴某律為羽某律為少宫某¶
律為少徴亦曰變曰比一均成則五聲為之節族此旋¶
宫也楊收傳今按鄴之意黄鍾為宫則太簇為商姑洗¶
為角林鍾為徴南吕為羽應鍾為變宫蕤賓為變徴此¶
據旋宫所當之律言之而未知其生於琴徽也後魏劉¶
芳隋鄭譯論樂實祖乎此以琴言之第一絃黄鍾以夾¶
<pb:KR3k0043_WYG_041-29b>¶
鍾為宫黄鍾為徴第二絃夾鍾以中吕為宫黄鍾為角¶
第三絃蕤賓以夷則為宫黄鍾為商四絃夷則以黄鍾¶
為宫今樂家正宫黄鍾宫也起夾鍾黄鍾徴起黄鍾於¶
辰並屬子中吕宫夾鍾宫也起中吕林鍾角夾鍾角也¶
起黄鍾於辰並屬卯仙吕宫夷則宫也起黄鍾於辰屬¶
申黄鍾宫無射宫也起黄鍾於辰屬戌凡此皆生於琴¶
徽而劉芳等未知也然古樂祀天神圜鍾宫内以黄鍾¶
為角不曰奏圜鍾而曰奏黄鍾祀地祇函鍾宫内以太¶
<pb:KR3k0043_WYG_041-30a>¶
簇為角不曰奏函鍾而曰奏姑洗祀四望函鍾宫内以¶
姑洗為徴不曰奏函鍾而曰奏姑洗祀山川函鍾宫内¶
以蕤賓為羽不曰奏函鍾而曰奏蕤賓皆以當徽之律¶
名之不論其絃之所出也至於祀先妣夷則宫内以黄¶
鍾為宫若依天神地祇例當曰奏黄鍾乃曰奏夷則盖¶
夷則在四絃其宫徽為南吕其聲短促不可為宫進而¶
用其少宫絃(第六/絃也)散聲少宫在五絃之外不得稱黄鍾¶
止可稱夷則祀先祖無射宫内以太簇為徽(無射本以/太簇為宫)¶
<pb:KR3k0043_WYG_041-30b>¶
(而曰寅四位太簇於為徴盖人/鬼止於亥子丑序為徽故為徴)依天神地祗例當曰奏¶
太簇乃曰奏無射盖無射在五絃其宫徽為黄鍾其聲¶
尤促不可為宫進而用其少商絃(第七/絃也)散聲少商在五¶
絃之外不得稱太簇止可稱無射知乎此則周禮之亡¶
樂國語之大均小均皆以當徽之律名之非以絃之所¶
出也¶
三絃獨退一徽與五絃相應¶
黄鍾均内一絃二絃四絃五絃皆按十徽隔一相應惟¶
<pb:KR3k0043_WYG_041-31a>¶
三絃獨退一位按十一徽與五絃相應古今無能明其¶
義者宋儒朱熹姜䕫皆釋其義然牽合傅㑹終難通曉¶
臣愚為之説曰一絃黄鍾大吕以仲吕為角中有太簇¶
夾鍾姑洗二絃太簇夾鍾以林鍾為角中有姑洗仲吕¶
蕤賓四絃林鍾夷則以黄鍾清為角中有南吕無射應¶
鍾五絃南吕無射應鍾以夾鍾清為角中有黄鍾大吕¶
太簇皆隔三律而占兩徽故其角聲皆在十徽惟三絃¶
姑洗仲吕以無射為角則中隔蕤賓林鍾夷則南吕四¶
<pb:KR3k0043_WYG_041-31b>¶
律乃占三徽必退一徽於十一徽按之取南吕為角乃¶
得自然之序或曰林鍾夷則以黄鍾為角南吕無射以¶
夾鍾為角皆中隔四律而亦按十徽何也曰南吕無射¶
應鍾同居八徽自夷則起宫則無射為商而黄鍾為角¶
自無射起宫則大吕為商夾鍾為角惟仲吕居十徽蕤¶
賓居十徽九徽之間自仲吕起宫則蕤賓為商南吕為¶
角無因更及無射矣此氣數自然之節量也以是知律¶
吕之有二變莫非造化至理陳氏樂書諄諄欲去之盖¶
<pb:KR3k0043_WYG_041-32a>¶
未察乎此耳¶
　¶
　¶
　¶
　¶
　¶
　¶
　¶
<pb:KR3k0043_WYG_041-32b>¶
　¶
　¶
　¶
　¶
　¶
　¶
　¶
　稗編卷四十一¶
