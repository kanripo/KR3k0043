# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.618461
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十二
<pb:KR3k0043_WYG_042-1a>¶
欽定四庫全書¶
　稗編卷四十二　　　　　明　唐順之　撰¶
　　樂七¶
　　　古樂之難復¶
先儒謂古樂之難復其説有三一曰先王之樂絶於秦¶
自漢以還杜䕫荀朂諸人私相議擬制為雅樂以鳴一¶
代之盛然皆獨智暗解不由師𫝊名雖為雅其聲則俗¶
而已臣竊以為不然使秦不戮有周之疇人不毁前代¶
<pb:KR3k0043_WYG_042-1b>¶
之縣簴則古之律同孤竹之管雲和之琴瑟今亦無復¶
存者故雖有咸英韶濩之音僅足一代之用而莫能嘉¶
恵於後世是豈聖人之心哉聖人知器之不可以久存¶
也必制為可久之法以繼之法也者不隨形而壊可以¶
𫝊之無窮者也是故周禮太師之所掌禮運禮記之所¶
記國語之所述史記之所書雜出迭見能使人因文焉¶
以㑹其意引緒焉以求其端裒序焉以寫其聲固不必¶
伶倫復生而後可以為樂矣矧夫漢初猶有雅樂聲律¶
<pb:KR3k0043_WYG_042-2a>¶
采齊肆夏鹿鳴等什時復奏之魏晉以降雖有更作然¶
必依詠絃節逗遛曲折皆繫於舊不敢有所改易若小¶
雅國風詩譜至今尚存無恙也由是言之杜䕫諸人之¶
樂雖未必盡合乎古然亦豈至甚相逺哉二曰八十四¶
聲生於十有二律十有二律生於黄鍾黄鍾者聲氣之¶
元萬事之根本也自非神解度律均鍾何足以知之此¶
亦不然周禮太師以六律為之音盖言先令歌者作聲¶
而吹律以合之視律與歌聲同乃令歌其所宜之詩此¶
<pb:KR3k0043_WYG_042-2b>¶
以律效人而非以人效律也故論樂者徒曰樂髙於律¶
或下於律雖賢者有所未喻直曰樂聲髙下於歌聲則¶
童子可知也故必以人聲為主而截管以效之則元聲¶
可得而定矣夫人聲也者氣出於喉而為聲其輕重清¶
濁疾徐之節盖有促之不能使之宻豁之不能使之疎¶
損之不能使之少益之不能使之多者其一定不易之¶
倫還相為宫之序心實主之然其不疾而速不行而至¶
之妙又非預為擬度而後然者是聲音之道雖存乎人¶
<pb:KR3k0043_WYG_042-3a>¶
其實出於天也聖人作樂毋亦寫乎是耳後世求律太¶
深以謂人聲凡近無足貴者乃索諸幻眇而不得則從¶
事乎斛銘玉尺累黍候氣等術而讐校乎毫釐秒忽之¶
末卒無定論聖人設教本因人情曽謂若是乎其譎且¶
艱哉三曰樂之興廢在治不在律漢文帝時天下安樂¶
雖不制律不害其為律也此又大非所以論樂者周禮¶
太師執同律以聼軍聲而詔吉凶史遷因探其本謂文¶
帝偃兵息民聼軍之律格而弗用非謂不用樂也信如¶
<pb:KR3k0043_WYG_042-3b>¶
其説五帝三王之世何假於樂後世時和年豐秦之缶¶
羌之簻胡兒之笳桑間濮上之曲亦可奏之郊廟用之¶
朝廷邪是治天下必以禮樂為先務固不専恃乎律而¶
亦不可不深講乎律也夫樂之為道有聲容有節奏有¶
義理儒者能言其理鈎深致逺靡所不至而於節奏之¶
詳顧未之及工師能紀其鏗鏘鼔舞而不能言其理是¶
以雅鄭雜奏而莫之能辯也夫節奏之詳既未之及猶¶
可因其鏗鏘鼓舞之僅存者以求其所缺壊不存者則¶
<pb:KR3k0043_WYG_042-4a>¶
大雅之音将由是而可復使徒各騁其臆説而必以制¶
氏之業為非是求以明樂適益其晦耳嗚呼言樂者幸¶
毋徒騁其臆説哉謹按經史百氏知樂當先求元聲元¶
聲既定則音調自歸於正而雅俗之分居然可見次及¶
制器度曲宫縣舞節之類亦皆悉備雖未敢謂盡得古¶
樂之藴奥然於伶州鳩之言司馬遷之書盖有若符節¶
之相合者伏望聖明垂采焉則二帝三王制作之盛復¶
見於今日矣¶
<pb:KR3k0043_WYG_042-4b>¶
　　　求元聲法¶
律書曰黄鍾之實十七萬七千一百四十七管長九寸¶
是十二律之管惟黄鍾之宫為最長故謂之元聲猶言¶
頭一聲也然所謂九寸者非度之以凡尺本乎人聲而¶
得之也其法令歌者作聲取其最下一聲而以竹長九¶
寸上下空圍九方分者為管吹其體中翕聲以效之視¶
管聲比人聲稍髙則増管令長比人聲稍下則減管令¶
短上下游移以裁之必其與人聲合一而無差乃以此¶
<pb:KR3k0043_WYG_042-5a>¶
管命為九寸黄鍾之宫也次以子榖秬黍中者一千二¶
百粒實管中視黍不足則易管令小有餘則易管令大¶
以此管命為黄鍾徑圍是謂以聲生律以律生尺而元¶
聲在是矣此管體中翕聲謂之合字以合字寫之琴瑟¶
第一絃鍾磬第一板篪笛第一孔笙竽第一簧則八音¶
皆正以此管上下相生即得已後十一律而律吕皆正¶
宋儒程顥曰清者極吹盡清濁者極吹盡濁嚮中間折¶
取一聲即口中聲盖以黄鍾之半律為中聲也其法與¶
<pb:KR3k0043_WYG_042-5b>¶
此同¶
　　　今之管律中大吕¶
頭管六寸八分以古尺計之實八寸四分大吕管也管¶
體中翕聲乃四字非合字宋儒沈括云教坊樂髙二均¶
弱合字比太簇微下謂近大吕也可謂審於聆音矣盖¶
琴家先挑武絃散聲按第四絃九徽取聲應之次挑第¶
四絃散聲按第一絃九徽取聲應之遂以第一絃散聲¶
為黄鍾宫不知武絃既非黄鍾所生則第一絃之散聲¶
<pb:KR3k0043_WYG_042-6a>¶
特謂其合乎六寸八分之管而呼為黄鍾宜其以四字¶
為合字而莫之或知也¶
　　　蕤賓上生大吕¶
律吕相生凡陽生隂為下生隂生陽為上生蕤賓陽律¶
也當下生大吕得八萬二千九百四十四此律書所定¶
也而吕氏春秋淮南子皆謂蕤賓復上生大吕故樂家¶
大吕之實十六萬五千八百八十八先儒以為大吕本¶
八萬二千九百四十四樂家用其倍律耳盖候氣之用¶
<pb:KR3k0043_WYG_042-6b>¶
必從本律聲音之用當從其宜今以琴律考之大吕散¶
聲第一絃蕤賓在第三絃蕤賓生大吕乃隔一上生夷¶
則生夾鍾無射生仲吕亦然惟姑洗生應鍾太簇生南¶
吕其所生律之絃皆在本律之下是謂不能上生則吕¶
氏春秋淮南子之説不為無據矣¶
　　　半律清聲¶
右正律十二皆有全有半凡二十四内黄鍾林鍾南吕¶
應鍾夷則五半律不用正律用者十九變律七皆有全¶
<pb:KR3k0043_WYG_042-7a>¶
有半凡十四内黄鍾太簇姑洗應鍾四全律及應鍾一¶
半律不用變律用者九共二十八律而已用者還宫之¶
所生也不用者還宫之所不及也蔡氏以為正律内夷¶
則有半變律内有應鍾而無蕤賓今以還宫推之知其¶
非是或曰黄鍾大吕太簇夾鍾四律皆有半律故設四¶
清聲是矣然姑洗仲吕蕤賓林鍾夷則南吕無射七律¶
亦有半律而不設清聲何也曰凡律或倍或半或四分¶
一止是此聲故皆清濁相應惟黄鍾大吕太簇夾鍾管¶
<pb:KR3k0043_WYG_042-7b>¶
極長聲極濁若非清聲則八律還宫所加四律必不為¶
所役此四清聲所以設也先儒謂臣民不可相凌若事¶
物則無相凌即七律無清聲之義也¶
　　　古笛今笛¶
古笛毎均當各有其笛自上而下第一孔為宫第二孔¶
變宫第三孔羽第四孔徴第五附孔變徴笛體中角最¶
上後出孔商　今笛無長短自下而上笛體中黄鍾宫¶
也第一孔大吕太簇商也第二孔夾鍾姑洗正角也第¶
<pb:KR3k0043_WYG_042-8a>¶
三孔仲吕蕤賓清角變徴也第四孔林鍾正徴也第五¶
孔夷則南吕羽也第六孔無射應鍾變宫也其哨聲黄¶
鍾半律清宫也然則今笛其實古清角之調耳後魏劉¶
芳造六格郊丘之樂張乾龜譏其北廟廂黄鍾之均實¶
夷則之調餘三廂宫商不和而共用一笛以乾龜之言¶
觀之十二宫同用一笛惟黄鍾太簇姑洗蕤賓林鍾南¶
吕應鍾七律可以還宫其大吕夾鍾仲吕夷則無射五¶
律不在均内雖曰假而用之其實非正聲也¶
<pb:KR3k0043_WYG_042-8b>¶
　　　凡曲髙下止是一聲¶
凡樂毎調皆具七聲而樂家惟取其起調畢曲之律以¶
名之盖以起調之聲為主中間逗遛曲折雖行乎均内¶
七聲末復歸於本律謂以六聲贊助以成其調其實一¶
聲也沈括曰凡曲止是一聲清濁髙下如縈縷耳深知¶
此義¶
　　　五聲無徴¶
五聲無徴者假令黄鍾一變生林鍾為徴林鍾之實得¶
<pb:KR3k0043_WYG_042-9a>¶
黄鍾三分之二凡律或倍或半或四分之一皆不離本¶
律之聲然則三分之二其去宫聲不逺将變未變之間¶
耳故林鍾為徴不以林鍾起宫而用其角聲應鍾為宫¶
應鍾中管又進而用黄鍾為宫是黄鍾之徴即黄鍾之¶
宫也餘律倣此姜䕫大樂議曰奏林鍾而聲或黄鍾謂¶
宫聲之未改也周禮祀樂夾鍾為宫應用無射為徴而¶
改用太簇林鍾為宫應用太簇為徴而改用姑洗黄鍾¶
為宫應用林鍾為徴而改用太簇其義可見説者乃欲¶
<pb:KR3k0043_WYG_042-9b>¶
循其序而補之何耶¶
　　　絲竹有自然之聲¶
琴律有長短故徽有疎宻當徽則鳴差徽則否若以木¶
聲取之其不當徽處猶或有聲至泛聲則當徽處清越¶
而有餘韻不當徽處輙咽不成聲故造琴安徽不必度¶
以尺寸視琴之長自龍齦至臨岳折半為中以絃繩之¶
於其中取泛聲清越有餘韻者定中徽上下或差分來¶
其聲輙否中徽既定其外為第八第九第十第十一第¶
<pb:KR3k0043_WYG_042-10a>¶
十二第十三徽而止其内為第六第五第四第三第二¶
第一徽而止其當徽則鳴不當徽則否悉與中徽同此¶
造化真至之理也非獨琴為然凡絲聲皆如此人但不¶
察耳非獨絲聲竹聲亦然造笛者去吹孔下行四寸半¶
作第六孔為黄鍾清又下行四寸半作第一孔為大吕¶
太簇二者之間分為四孔第五孔為夷則南吕其哨聲¶
為無射應鍾第四孔為蕤賓林鍾第三孔為仲吕第二¶
孔為夾鍾姑洗自下而上笛體中翕聲宫也第一孔商¶
<pb:KR3k0043_WYG_042-10b>¶
也第二孔正角也第三孔清角也第四孔變徴正徴也¶
第五孔羽也哨聲變宫也第六孔清宫也其當孔處作¶
孔則其聲清越不當孔處作孔則其聲輙劣亦自然之¶
理¶
　　　國語十二宫用七¶
國語周景王問於伶州鳩曰七律者何對曰昔武王伐¶
殷嵗在鶉火月在天駟日在析木之津辰在斗柄星在¶
天黿星與日辰之位皆在北維顓頊之所建也帝嚳受¶
<pb:KR3k0043_WYG_042-11a>¶
之我姬氏出自天黿及析木者有建星及牽牛焉則我¶
皇妣大姜之姪伯陵之後逢公之所馮神也嵗之所在¶
則我有周之分野也月之所在辰馬農祥也我太祖后¶
稷之所經緯也王欲合是五位三所而用之自鶉及駟¶
七列也南北之揆七同也凡神人以數合之以聲昭之¶
數合聲和然後可同也故以七同其數而以律和其聲¶
於是乎有七律王以二月癸亥夜陳未畢而雨以夷則¶
之上宫畢之當辰辰在戍上故長夷則之上宫名之曰¶
<pb:KR3k0043_WYG_042-11b>¶
羽所以藩屏民則也王以黄鍾之下宫布戎於牧之野¶
故謂之厲所以厲六師也以太簇之下宫布令於商昭¶
顯文徳底紂之多罪故謂之宣所以宣三王之徳也反¶
及嬴内以無射之上宫布憲施令於百姓故謂之嬴亂¶
所以優柔容民也¶
右國語伶州鳩對景王之言明樂有七宫之義也七律¶
者先儒皆謂樂有五聲至武王始加變宫變徴二聲而¶
為七臣獨以為景王之問在十有二宫而用七盖武王¶
<pb:KR3k0043_WYG_042-12a>¶
伐殷之時嵗在鶉火月在天駟日在析木越三日而辰¶
星在天黿鶉火張也天駟房也自張至房經七星為七¶
律自午至子歴七辰為七同是以有七宫非謂古無七¶
聲武王始加之也曰夷則之上宫謂夷則之清角今之¶
仙吕宫也無射之上宫謂無射之清商今之黄鍾宫也¶
黄鍾之下宫謂黄鍾之下徴今之南吕宫也太簇之下¶
宫謂太簇之下徴今之歇指調也武王伐紂所用者此¶
四宫謂之宮者調之首十二宫内用七宫也註謂一均¶
<pb:KR3k0043_WYG_042-12b>¶
之七聲誤矣¶
　　　十二宮去其中管為七¶
臣按十二宫用七去其中管而言也自子黄鍾至亥應¶
鍾十二宫各具七聲共八十四聲内寅太簇七聲與丑¶
大吕七聲同字譜宫聲同四字商聲同一字角聲同上¶
勾徴聲同工字羽聲同凡字辰姑洗七聲與卯夾鍾七¶
聲同字譜宫聲同一字商聲同上勾徴聲同凡字惟角¶
羽二聲有尺工六五之異酉南吕七聲與申夷則七聲¶
<pb:KR3k0043_WYG_042-13a>¶
同字譜宫聲同工字商聲同凡字徴聲同一字羽聲同¶
上勾惟角聲有六五之異午蕤賓亥應鍾亦各七聲雖¶
與前位不同然黄鍾均内以蕤賓為變徴應鍾為變宫¶
二變名曰和謬不可為調已上五宫共五七三十五調¶
皆以中管名之中管云者謂其聲在前後二律之間而¶
與前律同出一孔以之製調音韻重雖强易其名終無¶
所表異視前律為不逮故不用也十二宫除此外七宫¶
而已唐祖孝孫參定雅樂古鍾十二近代惟用其七餘¶
<pb:KR3k0043_WYG_042-13b>¶
五鍾仍號啞鍾莫能通者張文收吹律調之五鍾皆響¶
徹盖鍾無不響者以不用故以啞名之隨管擊之寧得¶
不應當時盖未考中管之説耳¶
　　　周漢相承宫縣二十簴¶
宫縣四面編鍾編聲各四簴鎛鍾十二簴通為二十并¶
建鼔四以應二十四氣自漢以來相承用之陳氏樂書¶
乃謂編鍾編聲各十二通為三十六簴其意以為十二¶
律還宫各有其簴也盖不知自大吕以下十一律皆生¶
<pb:KR3k0043_WYG_042-14a>¶
於黄鍾黄鍾為宫以下諸律還相為宫各得七聲而八¶
十四聲皆統於黄鍾一簴矣若謂各有其簴非惟不統¶
於一其諸侯九簴缺其三卿大夫六簴缺其半士三簴¶
缺其九何以成樂¶
　　　編鍾編磬十六枚為簴¶
周禮小胥凡縣鍾磬半為堵全為肆註曰鍾磬者編縣¶
之二八十六枚而在一簴必云十六者明十二律之有¶
四清聲也下層黄鍾大吕太簇夾鍾姑洗仲吕蕤賔林¶
<pb:KR3k0043_WYG_042-14b>¶
鍾八枚自右而左上層夷則南吕無射應鍾黄鍾清大¶
吕清太簇清夾鍾清八枚自左而右必曰二八者明編¶
鍾之有序考擊之有法也漢服䖍謂十二鍾當十二辰¶
更加七律為十九後周長孫紹謂七始合正倍為十四¶
梁武帝又倍三為二十一後魏公孫崇又參縣之合正¶
倍為二十四唐分大小二調兼用十六與二十四至宋¶
范鎮又欲廢四清為十二惟楊傑元祐大樂議曰編鍾¶
編磬十六其來逺矣豈獨見於周禮小胥之註哉漢成¶
<pb:KR3k0043_WYG_042-15a>¶
帝時犍為郡於水濵得古磬十六枚帝因是陳禮樂雅¶
頌之聲載於禮樂志不為不詳漢承秦秦未嘗制作禮¶
樂其稱古磬十六乃二帝三王之遺法也臣按康成之¶
註楊傑之議皆援古為證非騁億説也十六枚同在一¶
簴之文明甚而陳暘樂書毎序一器必以廢二變四清¶
以就其一偏之説殆不知而作者又簫大者二十四管¶
小者十六管竽三十六簧笙十三簧皆一器而可還宫¶
吹之隋鄭譯獻新樂十二月各一笙毎笙十六管斛斯¶
<pb:KR3k0043_WYG_042-15b>¶
徴駁之曰既無相生之理又無還宫之義深恐鄭聲亂¶
樂未合古制盖簫之制衆管同在一底竽笙衆管同在¶
一匏猶鍾磬同在一簴也而譯不知宜其為斛斯徴所¶
駁¶
　　　古度曲之源¶
古之詩今之詞曲也若不能歌其詩但能説其義非詩¶
之本義也漢去三代未逺仲尼三百篇大樂氏例能歌¶
之厥後聲歌之樂日微至曹魏時惟杜䕫𫝊古雅樂鹿¶
<pb:KR3k0043_WYG_042-16a>¶
鳴騶虞伐檀文王四曲而已魏太和中左延年改騶虞¶
伐檀文王三曲更作聲節惟因䕫鹿鳴全不改易其一¶
曰於赫篇準鹿鳴聲其二曰巍巍篇準騶虞聲其三曰¶
洋洋篇準文王聲其四復用鹿鳴而除古伐檀晉承魏¶
氏之舊作祖宗篇準鹿鳴於皇篇準於赫邦國篇準洋¶
洋明明篇準巍巍其章句長短聲節髙下大畧因乎詩¶
之雅頌雖其平仄未必盡同而依詠之間自可諧協故¶
儀禮經𫝊通解載小雅國風十二詩譜黄鍾清宫無射¶
<pb:KR3k0043_WYG_042-16b>¶
清商二調也而晉樂志有杜䕫笛二其三尺二者所以¶
奏無射二尺九者所以奏黄鍾乃知詩譜為䕫舊物未¶
經延年所改也先儒謂古雅四曲亡於魏晉由是觀之¶
其實未嘗亡耳然所謂鹿鳴用黄鍾清宫闗雎用無射¶
清商者以二曲皆用黄鍾清宫起調畢曲中間逗遛曲¶
折不出乎一均七聲之外而已非謂某句必用某律某¶
律必管某字而不可以移易也古之度曲大概如此隋¶
唐以降鄭譯諸人以臆更作使夫清廟之歌徒諧俚耳¶
<pb:KR3k0043_WYG_042-17a>¶
髙下混淆紛亂無統於雅頌之向微矣獨大樂署所掌¶
十七宫調以不𨽻太常故樂官得以世守之而不敢易¶
但撰辭長短不齊各限以平仄為一定之制學士大夫¶
有作亦必循其制為之謂之新樂府推原其始黄鍾宫¶
諸曲當如四牡之於鹿鳴無射清商諸曲當如葛覃之¶
於闗雎起調畢曲之律同其逗遛曲折不必盡同也嘗¶
以古辭求之晉稽康有風入松之曲唐僧皎然擬之為¶
五言詩今大樂雙調有風入松乃首句七言末句六言¶
<pb:KR3k0043_WYG_042-17b>¶
與皎然之作全不相似豈此曲可五言亦可七言乎李¶
賀申胡子&ZX-111d9f;篥歌亦五言當時工師尚能於席間裁為¶
平調奏之今人不能也意者凡曲皆古詩樂家以其起¶
調畢曲之字偶用一調譜之遂加襯字為曲非先定其¶
律而後撰其辭以輳合之亦非謂此曲必入某調而不¶
可易也故中吕雙調皆有醉春風越調中吕皆有鬬鵪¶
鶉正宫仙吕皆有端正好若是者不必徧舉可見凡曲¶
無一定之調但一詩而十七宫調皆可更迭奏之矣¶
<pb:KR3k0043_WYG_042-18a>¶
　　　樂之邪正在辭不在律¶
或曰信如此説則宛詩謡俗之曲無有不可奏者而得¶
謂之雅乎曰不然樂之邪正在辭不在律夫人之情發¶
而為辭假器以寫之是之謂聲聲也者精神志氣之所¶
運貫金石昭日星感萬物通鬼神而不可掩者也故清¶
廟之歌冲淡而荘敬闗雎之什中正而和平七月質而¶
裕三侯壯而逺易水敢死而不悔越人䙝而懐慙桑中¶
淫以蕩此非其器所能為其辭使然也近世儒者薄其¶
<pb:KR3k0043_WYG_042-18b>¶
事故樂章髙者太文而或乖於律不及者依詠平仄卒¶
入於俚嗚呼撰辭一事其可茍乎哉¶
　　　大樂繁聲太多當刪¶
假令黄鍾醉花隂本五句并換頭止五十二字起調當¶
用黄清六今樂家乃先用六五凡工等為襯聲然後用¶
中吕上字起調以律推之乃是黄鍾清角非黄鍾宫也¶
又加襯八十餘字繁聲太多音節太宻去古益逺矣盖¶
始作此曲者或四言或五言七言必有襯字以贊助之¶
<pb:KR3k0043_WYG_042-19a>¶
通為五十二字後人撰辭併其襯字亦用辭填實工師¶
不知於定腔五十二字外又加襯字至八十餘皆淫哇¶
之聲也必刪去之始為近古¶
　　　古今樂製辭度曲不同¶
臣按子夏之言以聖人治定功成正六律和五聲絃歌¶
詩頌為古樂以鄭衛齊宋淫溺驕煩之音為新樂鄭衛¶
齊宋之樂與聖人之樂本同器其曲本同律也特其辭¶
淫蕩無恥惰慢不恭而又務於奸聲繁節以悦人此其¶
<pb:KR3k0043_WYG_042-19b>¶
所以不同耳孟子曰今之樂猶古之樂雖至於諷切時¶
君與民同樂然古樂今樂之同異亦自可見非徒春秋¶
戰國之時為然紂好北鄙之音師延作靡靡之樂是有¶
周以前固有今樂矣非獨殷周古者建國禁其淫過凶¶
慢之聲是三代以前固有今樂矣夫今樂與古樂同者¶
器也律也其不同者製詞有邪正敬慢也度曲之節有¶
繁簡嚴媚濃淡也用其所同而去其所不同使其詞一¶
歸於正其曲淡而不豔其節稀而不宻則古樂豈外是¶
<pb:KR3k0043_WYG_042-20a>¶
哉白居易曰正始之音其若何朱絃疎越清廟歌一彈¶
一唱再三嘆曲淡節稀聲不多盖有以識此矣茍徒曰¶
今樂非古樂而不知其所以異古樂即今樂而不知其¶
所以同幾何而不為臆説也哉¶
　　　風雅頌不必過為分别¶
詩之體有三曰風曰雅曰頌風者閭閻之間民之所吟¶
諷也則以之觀民風雅者朝廷之上君臣之所咏歌王¶
政所由興廢也則施之於燕享頌者美盛徳告成功者¶
<pb:KR3k0043_WYG_042-20b>¶
也則施之祭祀然鄉飲酒工歌鹿鳴四牡皇皇者華笙¶
南陔白華華黍乃間歌魚麗笙由庚歌南有嘉魚笙崇¶
丘歌南山有臺笙由儀用雅矣乃合樂周南闗雎葛覃¶
卷耳召南鵲巢采蘩采蘋兼之以風焉燕禮亦如之大¶
射乃歌鹿鳴三終三終乃管新宫三終用雅矣而天子¶
以騶虞為節諸侯以貍首為節卿大夫以采蘋為節士¶
以采蘩為節兼之以風焉是風與雅並用未必分也肆¶
夏繁遏渠頌也而叔孫穆子以為天子享元侯之詩大¶
<pb:KR3k0043_WYG_042-21a>¶
雅奏而西階之西有頌磬焉是雅頌未必分也而宋儒¶
鄭樵乃拳拳於風雅頌之分其為論曰三代之後始則¶
風雅不分次則雅頌無别次則頌亡次則禮亡漢武帝¶
之樂上之回聖人出雅也艾如張雉子斑風也合而為¶
鼔吹曲燕歌行幽薊列國之風也煌煌京洛行都人之¶
雅也合而為相和歌是風雅不分矣明帝定四品之樂¶
一曰大予郊廟上陵用之二曰雅頌辟雍享射用之三¶
曰黄門鼓吹天子宴羣臣用之四曰短簫鐃歌軍中用¶
<pb:KR3k0043_WYG_042-21b>¶
之古者雅用於人頌用於神今應用頌者而用大予應¶
用雅者而用黄門是雅頌不分矣曹魏準鹿鳴作於赫¶
以祀武帝準騶虞作巍巍以祀文帝準文王作洋洋以¶
祀明帝純用風雅而無頌此頌之所以亡也頌亡則樂¶
亡矣雖樂亡禮猶存宗廟之禮不用於天明有尊親也¶
鬼神之禮不用於人知有幽明也梁武帝作十二雅郊¶
廟明堂王朝之禮展運用之天地之事宗廟之事君臣¶
之事同其事矣樂之失也自漢武始其亡也自梁武始¶
<pb:KR3k0043_WYG_042-22a>¶
　馬端臨駁之曰漢之大予雅頌黄門鼔吹者其樂章¶
無存惟短簫鐃歌二十二曲大率叙戰陣之事然名之¶
曰上之回廵幸之事也上陵祭祀之事也朱鷺祥瑞之¶
事也艾如張巫山髙釣竿篇之屬則各指其事非専為¶
戰伐也晉魏以來倣漢制為之而易其名各述其伐叛¶
討亂肇造區宇之事是晉魏以來短簫鐃歌即古雅頌¶
矣雅頌何嘗亡哉書曰詩言志歌永言聲依永律和聲¶
盖謂詩者所以言其心之所向也歌者所以引其言使¶
<pb:KR3k0043_WYG_042-22b>¶
之長也金石絲竹之聲必依循乎所永之言也五凡工¶
尺上等字之律所以和樂之聲也歌即詠也詠即永言¶
也宋志大樂七失其一曰歌不永言聲不依永律不¶
和聲盖金聲舂容失之則重石聲温潤失之則輕土聲¶
函胡失之則下竹聲清越失之則髙絲聲纎微失之則¶
細革聲隆大失之則洪匏聲叢聚失之則長木聲無餘¶
失之則短惟人稟中和之氣而有中和之聲八音律吕¶
皆以人聲為度言雖永不可以逾其聲今歌者或詠一¶
<pb:KR3k0043_WYG_042-23a>¶
言而濫及數律或章句已闋而樂音未終所謂歌不永¶
言也請節其繁聲以一聲歌一言且詩言人志詠以為¶
歌五聲隨歌是謂依永律吕協奏謂和聲先儒以為依¶
人音而制樂托樂器以寫音樂本效人非人效樂者此¶
也今祭祀樂章並隨月律聲不依永以詠依聲律不和¶
聲以聲和律非古制也已上論聲依永律和聲之義但¶
謂祭祀樂章並隨月律為聲不依永律不和聲則非盖¶
古人隨月用律以其詩章首一言用其月之律譜之次¶
<pb:KR3k0043_WYG_042-23b>¶
視平仄髙下而以均内七聲贊助成曲末復歸於本律¶
斯為協律非謂章首一字必屬某律不可移易也由是¶
言之詩首之字十二律皆可協矣又曰請節其繁聲以¶
一聲歌一言亦非也師乙曰歌者上如抗下如隊曲如¶
折止如槀木倨中矩句中鉤累累乎殷如貫珠故歌之¶
為言也長言之也今樂家亦有折聲上生四位掣聲下¶
隔二宫反聲宫閏相頂丁聲上下相同之説若止以一¶
聲配一言何得謂之永言哉¶
<pb:KR3k0043_WYG_042-24a>¶
　　　元稹樂府古題序¶
其畧曰詩訖於周離騷訖於楚是後詩之流為二十四¶
名賦頌銘贊文誄箴詩行詠吟題怨嘆章篇操引謡謳¶
歌曲詞調皆詩人六義之餘而作者之㫖由操而下八¶
名皆起於郊祭軍賓吉凶苦樂之際在因聲以度詞審¶
調以節唱句度長短之數聲韻平上之差莫不由之準¶
度而又區别其在琴瑟者為操引採民氓者為謳謡備¶
曲度者總得謂之歌曲詞調斯皆由樂以定詞非選詞¶
<pb:KR3k0043_WYG_042-24b>¶
以配樂也由詩而下九名皆屬事而作雖題號不同而¶
悉謂之詩可也後之審樂者往往采取其詞度為歌曲¶
盖選詞以配樂非由樂以定詞也今詳其意由樂以定¶
詞謂依樂律之平仄髙下以操其詞有一定之制不可¶
増損移易也選詞以配樂謂撰詞既成隨其平仄髙下¶
度為歌曲亦可協於樂律非有一定之制也其説亦不¶
然盖古人度曲視其詞章首一字隨意以何律譜之初¶
非謂此詞必屬某均某律而不可以他律易之也如鹿¶
<pb:KR3k0043_WYG_042-25a>¶
鳴用黄鍾清起調畢曲謂之正宫則四牡至南山有臺¶
皆可用正宫其間逗遛曲折不必盡同非謂句度之長¶
短音聲之髙下悉欲比鹿鳴也王荆公論樂曰先有詞¶
而後以律度為曲是聲依詠若先定律而後以詞填實¶
之則是詠依聲也張横渠亦曰古樂決非先定腔非深¶
知樂者焉能與於此今之黄鍾醉花隂中吕粉蝶兒之¶
類其句之長短字之多寡聲之平仄悉按舊作不敢毫¶
髪移易此正微之所謂由樂以定詞非選詞以配樂者¶
<pb:KR3k0043_WYG_042-25b>¶
失古人度曲之義逺矣¶
　　　好為異説以亂雅¶
伏羲琴夫子琴號鍾響泉韻磬諸名琴陳氏樂書皆列¶
俗部以其有七絃也使琴去少宫少商止存五絃則世¶
所𫝊古曲皆不可彈矣是知非獨鄭聲亂雅凡好為異¶
説者其亂雅為尤甚焉¶
　　　箏本頌琴别名¶
頌琴十三絃移柱應律其制與箏無異古宫縣用之合¶
<pb:KR3k0043_WYG_042-26a>¶
頌聲也是知筝本頌琴後世以其似呼其名遂名之曰¶
箏而列之俗部使頌琴受誣不得躋於雅可嘆也已¶
　　　頭管即古管¶
頭管九孔自下而上管體中翕然為合字第一孔四字¶
第二孔一字第三孔生字第四孔後出勾字第五孔尺¶
字第六孔工字第七孔凡字第八孔後出六字第九孔¶
五字大樂以此先諸樂謂之頭管其來久矣經曰嘒嘒¶
管聲下管象武之類是也後世以其似呼其名名之曰¶
<pb:KR3k0043_WYG_042-26b>¶
&ZX-111d9f;篥甚者謂胡人卷蘆葉吹之亦猶篴本古雅而謂起¶
於羌乃列之胡部嗚呼聖人之樂豈終不用管而管豈¶
真不用稍也耶今之頭管律中大吕詳見元聲¶
管色字譜五凡工尺上四六一勾合管九孔六勾二字¶
並後出合字在管體中自下而上合字為黄鍾正聲下¶
四大吕髙四太簇共第一孔下一夾鍾髙一姑洗共第¶
二孔上字仲吕第三孔勾字蕤賓後出第四孔尺字林¶
鍾第五孔下工夷則髙工南吕共第六孔下凡無射髙¶
<pb:KR3k0043_WYG_042-27a>¶
凡應鍾共第七孔六字黄鍾清後出第八孔下五大呂¶
清髙五太簇清𦂳五夾鍾清共第九孔九孔内四一工¶
凡皆有髙下二聲五字有髙下𦂳三聲惟上勾尺無髙¶
下盖仲蕤林三律不分清濁自然應律也十字者載籍¶
無可考惟楚辭大招曰二八接武投詩賦只叩鍾調磬¶
娛人亂只四上競氣極聲變只註曰四上未詳今按招¶
魂曰吳歈蔡謳奏大吕些大吕為宫其譜下四仲吕為¶
角其譜上字四上競氣謂宫角相應也¶
<pb:KR3k0043_WYG_042-27b>¶
　　　聲律¶
今按樂之音聲號呼召於天地之間庶幾神明聞之因¶
而來格此謂以音聲感召鬼神也愚竊以為其説近之¶
矣然而未得其真也盖奏圜鍾則房心之氣動而天帝¶
明堂在是矣非謂以圜鍾之聲感召房心也奏函鍾則¶
未坤之氣動而天社四瀆五岳在是矣非謂函鍾之聲¶
感召未坤也奏黄鍾則虚危之氣動而宗廟陵寢在是¶
矣非謂以黄鍾之聲感召虚危也師曠曰吾驟歌北風¶
<pb:KR3k0043_WYG_042-28a>¶
又歌南風南風不競多死聲楚必無功盖北風者黄鍾¶
大吕也於野為晉南風者蕤賓林鍾也於野為楚歌其¶
聲而吹律以和之即見晉之風勁楚之風弱且多死聲¶
非謂吹此律以召北風南風也或曰數寸之管何以能¶
管轄天文地理無毫髪爽耶曰觀於衡璣之制可見矣¶
天之體千數萬里之逺而周旋盈掬之規可以準之盖¶
地下之景一寸準天上一千里雖曰小大殊形而十有¶
二辰三百六十有六之次舍則一定而不易也故圜鍾¶
<pb:KR3k0043_WYG_042-28b>¶
之管七寸四分小分九强中含房心之氣函鍾之管六¶
寸中含未坤之氣黄鍾之管九寸中含虚危之氣吹之¶
而其氣動神不離乎其中矣¶
　　　論嘯¶
夫氣激於喉中而濁謂之言激於舌而清謂之嘯言之¶
濁可以通人事達性情嘯之清可以感鬼神致不死盖¶
出其言善千里應之出其嘯善萬靈受職斯古之學道¶
者哉老君授王母母授南極真人真人授廣成子廣成¶
<pb:KR3k0043_WYG_042-29a>¶
子授風后風后授嘯父嘯父授務光務光授堯堯授舜¶
舜演之為琴與禹自后乃廢續有晉太行山僊君公孫¶
獲之乃得道而去無所授焉阮嗣宗得少分其后湮滅¶
不復聞矣¶
　　　權輿章第一¶
夫權輿者嘯之始也夫人精神内定心目外息我且不¶
競物無害者身常足心常樂神常定然後可以議權輿¶
之門天氣正地氣和風雲朗暢日月調順然後喪其神¶
<pb:KR3k0043_WYG_042-29b>¶
亡其身玉液傍潤靈泉外灑調暢其出入之息端正其¶
唇齒之位安其頰輔和其舌端考擊於寂寞之間而後¶
發折撮五太之精華髙下自恣無始無卒者權輿之音¶
近而論之猶衆音之發調令聴者審其一音也耳有所¶
主心有所擊於情性和於心神當然後入之外激以舌¶
約其上齒之裏大開兩唇而激其氣令其出謂之外激¶
也内激用舌以前法閉兩唇於一角小啟如麥芒通其¶
氣令聲在内謂之内激也含用舌如上法兩唇但起如¶
<pb:KR3k0043_WYG_042-30a>¶
言殊字而激其氣令聲含而不散矣藏用舌如上法正¶
其頰輔端其唇吻無所動用而有潜發於内也散以舌¶
約其上齒之内寛如兩椒大開兩唇而激其氣必散於¶
為(闕/)也越用舌如上法毎一聲以舌約其上齶令斷絶¶
用口如言失字謂之越也大沈用舌如外激法用氣令¶
自髙而低大張其喉令口中含之大物氣煌煌而雄者¶
謂之大沈也小沈用舌如上法小遏其氣令揚大小沈¶
屬(闕/)命鬼吟龍多用之疋用舌如上法如言疋字髙低¶
<pb:KR3k0043_WYG_042-30b>¶
隨其宜吒用舌如上法如言吒字髙低隨其宜五太者¶
五色也宫商徴羽角所為之五太九八五少為應故為¶
之太以配仁義禮智信此有音之本謂聲者皆不逃五¶
太但以宫商發應各使次序理則聲理亂則聲亂五少¶
者五太之應五太自有隂陽然太權而言五太為陽五¶
少為隂用聲之至詳而后發凡十二法象一嵗十二月¶
内激為黄鍾外激為應鍾大沈為太簇小沈為夾鍾五¶
太為姑洗五少為仲吕散為蕤賓越為林鍾疋為夷則¶
<pb:KR3k0043_WYG_042-31a>¶
吒為南吕含為無射藏為大吕律吕相生而成文此則¶
十二法之首也¶
流雲　　　深谿虎　　髙栁蟬　　空林夜鬼¶
巫峽猿　　下鴻鵠　　古木　　　鳶(闕/)龍吟¶
　¶
　¶
　¶
　¶
<pb:KR3k0043_WYG_042-31b>¶
　¶
　¶
　¶
　¶
　¶
　¶
　¶
　稗編卷四十二¶
