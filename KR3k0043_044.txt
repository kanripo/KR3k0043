# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.671849
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十四
<pb:KR3k0043_WYG_044-1a>¶
欽定四庫全書¶
　稗編卷四十四　　　　　明　唐順之　撰¶
　　諸家二¶
　　　鬼谷子(縱横/家)　　　　　　　高似孫¶
高氏子畧曰鬼谷子書其智謀其數術其變譎其辭談¶
盖出於戰國諸人之表夫一闢一闔易之神也一翕一¶
張老氏之幾也鬼谷之術徃徃有得於闔闢翕張之外¶
神而明之益至於自放潰裂而不可禦予甞觀於隂符¶
<pb:KR3k0043_WYG_044-1b>¶
矣窮天之用賊人之私而隂謀詭秘有金匱韜畧之所¶
不可該者而鬼谷盡得而泄之其亦一代之雄乎按劉¶
向班固録書無鬼谷子隋志始有之列於縱横家唐志¶
以為蘇秦之書然蘇秦所記以為周時有豪士隱者居¶
鬼谷自號鬼谷先生無鄉里俗姓名字今攷其言有曰¶
(闕/)無常責事無常師又曰人動我靜人言我聼知性則¶
寡累知命則不憂凡此之類其為辭亦卓然矣至若盛¶
神養志諸篇所謂中稽道德之祖散入神明之賾者不¶
<pb:KR3k0043_WYG_044-2a>¶
亦幾乎郭璞登樓賦有曰揖首陽之二老招鬼谷之隱¶
士又㳺仙詩曰青溪千餘仭中有一道士借問此何誰¶
云是鬼谷子可謂慨想其人矣徐廣曰潁川陽城有鬼¶
谷註其書者樂臺皇甫謐陶𢎞景尹知章¶
　　　讀戰國䇿　　　　　　　　吴　萊¶
吴萊氏曰春秋戰國之際齊先覇晉次之惟南方之楚¶
最大與二覇相出入秦則𦕈然一變於西戎終之吞二¶
周併六國顧凡昔之所謂彊者乃今西望而悉輸之秦¶
<pb:KR3k0043_WYG_044-2b>¶
豈果地形之便兵力之武而致然乎吾甞求其故矣春¶
秋之時齊晉及楚既疆地廣則主驕兵勝則民疲民疲¶
主驕自顧無能敵己者亦不能以敵人然後秦以戎狄¶
僻陋之國决起而驟勝之又况山東之主年未踰弱冠¶
材不逮中人一旦孽后貴弟位重權高纎夫細兒專兵¶
握政欲以是當孝公商鞅則非秦之敵也游談捭闔託¶
秦名以自决盟約戰攻挾秦勢以為解不然上無以僅¶
存其國下無以私售其説曽不旋踵皆以為秦築帝宫¶
<pb:KR3k0043_WYG_044-3a>¶
比郡縣之民未始有一寤者惟夫山谷險惡&ZX-1117dc;藿飯豆¶
之人言之也切慮之也詳且有以深中齊楚三晉之病¶
燕人者曰秦之欲并天下而王之也不與古同事之如¶
子之事父猶將亡之也行雖如伯夷猶將亡之也行雖¶
如桀紂猶將亡之也雖善事之無益也不可以為存適¶
足以自令亟亡也然則山東非能合而相堅如一者必¶
皆亡矣韓人者曰山東相合之主者不卑名之國者可¶
長存王而不能自恃不惡卑名以事彊者長乆萬世之¶
<pb:KR3k0043_WYG_044-3b>¶
善計事彊不可則不如合弱胡與越人言語不相知志¶
意不相通同舟而凌波至其相救助如一也秦之兵至¶
柰何合弱又不能相救助如一此所以為山東苦也其¶
言云爾太史公乃遺而不録世亦莫知其為誰之謀齊¶
楚三晉之人類曰我國大否則曰秦與我厚一國受攻¶
五國不救韓最近最先亡燕頗逺乃後亡齊楚三晉之¶
人不監秦之所以亡山東者而競趨其所以亡豈果地¶
形之便兵力之武而致然乎或曰當周之初本在岐梁¶
<pb:KR3k0043_WYG_044-4a>¶
沮漆之間商之中世特致西鄙荒僻之地而不之有故¶
太王王季文王自其百里之國而興焉秦猶周也及武¶
王克商天下歸周分紂之故都而立三監太公望處齊¶
周公旦處魯召公奭處燕武王又自營洛邑居之而濟¶
之以德秦則反是郡縣一置而子弟為匹夫仁義不施¶
而刑僇為常行是秦雖能得周之所以興而獨不能得¶
周之所以不亡山東既平六國為一陳勝劉項之徒大¶
呼而起函關百二之險章邯百萬之衆終不得首尾相¶
<pb:KR3k0043_WYG_044-4b>¶
救又何秦之强弱爾殊也由是觀之山東散則秦勝山¶
東合則秦滅死君之𦙍亡將之家猶能使天下不為秦¶
有况山東之完國乎夫天下之地方千里者九秦獨有¶
其一此正孟子所謂鄒敵楚者秦又戎也公羊春秋不¶
云乎秦伯卒而不名狄道也孝公商鞅未遇之初天下¶
亦以夷狄擯秦擯之是矣而又事之何哉秦交之不絶¶
與國之不恤縱横游説之不禁非秦能亡之也自亡之¶
也是故曺操為國賊而吴蜀之不通宇文為鴟梟而陳¶
<pb:KR3k0043_WYG_044-5a>¶
齊之相擊亦終於必亡而後已豈獨戰國乎哉¶
吴萊戰國䇿正誤序曰戰國䇿十有一卷凡言周秦六¶
國宋衛中山之事古有高誘註最為疏畧近世縉雲鮑¶
彪乃復分析章數竄易字文悉令可讀而不致有噤口¶
敝舌之虞雖然古意寖已失矣要之古今之字義曽不¶
一同南北之方言或隨以異而彪欲以後世窮鄉曲學¶
而盡通之吾知其必至於穿鑿粉飾而强其所不可通¶
則反不若誘之䟽畧也宗人正傳嗜古書甞以國䇿之¶
<pb:KR3k0043_WYG_044-5b>¶
多誤暇日則取太史公史記及戰國諸子所自著書前¶
後比較既又考夫近世劉攽錢藻姚宏等本叅伍錯求¶
然後有以見其語言之殊異傳寫之缺訛而是正之盖¶
頗貴乎誘之近古而深惜乎彪之妄作也於是世之讀¶
國䇿者文從字順不失其真戰國君臣從横游説之事¶
併可得而極論矣盖夫古者先王之世道德同教化行¶
而風俗一士之有賢材學業者脩之於身著於其國或¶
以德舉或以言揚要皆可以考名覈實而趨事赴功無¶
<pb:KR3k0043_WYG_044-6a>¶
或敢為熒惑變亂而懵乎是非黑白之混淆也然而聖¶
人當夫天下極治之世每有慮焉盖曰朕堲䜛説殄行¶
震驚朕師豈不以世之䜛人傷絶善人之事震駭衆人¶
之聴邪僻自此焉而進用矯偽自此焉而假託出入起¶
居發號施令將無所徃而不盭於道茍謂世為極治而¶
慮不及此吾恐其漸為始亂之基矣是故聖人深以䜛¶
邪之説有未易化而且有以教之必使其遷善改過而¶
後承之庸之否則威之夫然後士之有德有言者各稱¶
<pb:KR3k0043_WYG_044-6b>¶
其任而天下之欲趨事赴功者亦皆實有所稽而無慊¶
矣自戰國以來先王之治日以逺甚聖人之教若罔聞¶
知士之紛騰馳驟於天下者曾無常有之善心而惟磨¶
厲其舌肆為䜛説莫之能恤析言則離於理破律則壞¶
於法亂名則喪其實改作則反其常此固先聖王之所¶
必誅而不以聴者而戰國之世乃安然而行之孱君弱¶
將纎兒佞妾刼之以敗降賊戮之苦誘之以聲色狗馬¶
之好情知非是故為文飾勢欲離合強相傾䧟卒使上¶
<pb:KR3k0043_WYG_044-7a>¶
世元德顯功之胄日就淪亡而後已嗚呼䜛邪之説有¶
可畏哉盖昔孔子曽用於魯未幾而即有少正卯之誅¶
徒謂其言行之偽而不由於誠學術之非而不由於是¶
雖吾孟子亦甚惡夫處士之横議異端之並起詖滛邪¶
遁不可勝窮惜乎孔孟之道乆矣不明於世戰國之士¶
不復知有義理之當然而惟以利害相勝故今㫁㫁然¶
悉以為古之䜛説可堲者也然今誘也注之彪也釋之¶
吾正傳乃從而是正其誤又豈不以國䇿之言為不可¶
<pb:KR3k0043_WYG_044-7b>¶
廢歟雖然正傳學孔孟之學者也自先王道德教化之¶
治本諸人心播於簡冊充衍洋溢逺而未斬是故春秋¶
之世鄭之賢大夫且能善於辭令應對諸侯鮮有敗事¶
聖門言語之學逹如子貢亦或一出於魯而彼齊晉吴¶
越等國為之有變至於排難解紛成彊取覇而後定焉¶
前乎此矣於是而後公孫衍張儀陳軫樓緩蘇秦秦弟¶
代厲之流揣摩捭闔權謀術數浩乎若江海之浸恍乎¶
若鬼神之不可端倪雖其䜛邪之説罔知義理而顛倒¶
<pb:KR3k0043_WYG_044-8a>¶
錯繆一時口頰之移人固有非後世膚見謏聞者之所¶
可遽及嗚呼古先聖王道德教化之澤一旦而遂至於¶
此言之可為於邑矣然自其文辭言語而觀之惟楚漢¶
戰爭之世尚為近焉已不能盡及它則曺魏鼎足而割¶
據李唐叅布而分藩交兵之際奉使徃來權術相傾議¶
臣蠭起曽無異於戰國楚漢紛紜之時者竟未甞有一¶
言語之&ZX-111bcb;動一文辭之譎勝雖以當世史臣極力摹擬¶
而為之亦且羞澁畏懦衰耗促數無復有昔時辯士説¶
<pb:KR3k0043_WYG_044-8b>¶
客之遺風矣是故世之讀國䇿者卓然自為先秦之古¶
書不可廢也必也本之以心術之公約之以義理之正¶
謹之以辭令之發戰國其文而非欲戰國其學也此則¶
正傳之志也又在乎世之學者善讀焉而已矣¶
　　　附論賈誼進説於君　　　　朱　熹¶
前世固有草茅韋布之士獻言者然皆有所因皆有次¶
第未有無故忽然犯分而言者縱言之亦不見聴徒取¶
辱爾若是明君自無壅蔽之患有言亦見聴不然豈可¶
<pb:KR3k0043_WYG_044-9a>¶
不循分而徒取失言之辱哉如史記説商鞅范睢之事¶
彼雖小人然言皆有序不肯妄發商鞅初説孝公以帝¶
道次以王道而後及覇道彼非能為帝王之事也特借¶
是為漸進之媒而後吐露其胷中之所欲言先説得孝¶
公動了然後方深説范睢欲奪穰侯之位以擅權未敢¶
便深説穰侯之惡先言外事以探其君曰穰侯越韓魏¶
而取齊之剛壽非計也昭王信之然後漸漸深説彼小¶
人之言尚有次序如此君子之言豈可妄發也某甞説¶
<pb:KR3k0043_WYG_044-9b>¶
賈誼固有才文章亦雄偉只是言語急迫失進言之序¶
看有甚事都一齊説了宜絳灌之徒不悦而文帝之謙¶
讓未遑也且如一間破屋教自家脩須有先後緩急之¶
序不成一齊拆下雜然並脩看他㑹做事底人便别如¶
韓信鄧禹諸葛孔明軰無不有一定之䂓模漸漸做將¶
去所為皆卓然有成這様人方是有定力㑹做事如賈¶
誼胷次終是閙着事不得有些子在心中盡要迸出來¶
只管跳躑爆趠不已如乗生駒相似制御他未下所以¶
<pb:KR3k0043_WYG_044-10a>¶
言語無序而不能有所為也易曰艮其輔言有序悔亡¶
聖人之意可見矣¶
　　　吕氏春秋(雜家/)　　　　　　高似孫(後同/)¶
高氏子畧曰淮南王尚志謀募竒士虚舘一開天下雋¶
絶馳騁之流無不雷奮雲集蠭議横起&ZX-111d13;詭作新可謂¶
一時傑出之作矣及觀吕氏春秋則淮南王書殆出於¶
此者乎不韋相秦盖始皇之初也始皇不好士不韋則¶
徠英茂聚俊豪簮履充庭至以千計始皇甚惡書也不¶
<pb:KR3k0043_WYG_044-10b>¶
韋乃極簡冊攻筆墨采精録異成一家言吁不韋何為¶
若此者也不亦異乎春秋之言曰十里之間耳不能聞¶
帷墻之外目不能見三畆之間心不能知而欲東至開¶
悟南撫多鷃西服壽靡北懐靡耳何以得哉(四極/國名)此所¶
以譏始皇也始皇頋不察哉不韋以此書暴之咸陽門¶
曰有能損益一字者予千金卒無一敢易者是亦愚黔¶
首之甚矣秦之士其賤若此可不哀哉雖然是不特人¶
可愚也雖始皇亦為之愚矣異時亡秦者又皆屠沽負¶
<pb:KR3k0043_WYG_044-11a>¶
販無一知書之人嗚呼¶
　　　淮南子¶
高氏子畧曰少愛讀楚辭淮南小山篇聳峻瓌磊他人¶
制作不可企攀者又慕其離騷有傳窈窕多思致毎曰¶
淮南天下竒才也又讀其書二十篇篇中文章無所不¶
有如與莊列吕氏春秋韓非子諸篇相經緯表裏何其¶
意之雜出文之沿複也淮南之竒出於離騷淮南之放¶
得之莊列淮南之議論錯於不韋之流其精好者又如¶
<pb:KR3k0043_WYG_044-11b>¶
玉杯繁露之書是又非獨出於淮南所謂蘇飛李尚在¶
吳田由雷被毛被伍被大山小山諸人各以才智辨謀¶
出竒馳雋所以其書駁然不一雖然淮南一時所延盖¶
又非止蘇飛之流也當是時孝武皇帝雋鋭好竒盖又¶
有甚於淮南内篇一陳與帝心合内少君下王母聘方¶
士搜蓬萊神仙譎怪日日作新其有感於淮南所謂崑¶
崙增城璇室懸圃弱水流沙者乎武雖不仙猶享多壽¶
王何為者卒不克終士之誤人一至於此然其文字殊¶
<pb:KR3k0043_WYG_044-12a>¶
多新特士之厭常玩俗者徃徃愛其書况其推測物理¶
探索隂陽大有卓然出人意表者惟揚雄氏曰淮南説¶
之用不如太史公之用太史公之用聖人將有取焉淮¶
南鮮取焉耳悲夫¶
　　　子華子　　　　　　　　　通　考(後同/)¶
朱子曰會稽官書版本有子華子者云是程本字子華¶
者所作孔子所與傾盖而語者好竒之士多喜稱之以¶
予觀之其詞故為艱澁而理實淺近其體務為高古而¶
<pb:KR3k0043_WYG_044-12b>¶
氣實輕浮其理多取佛老醫卜之言其語多用左傳班¶
史中字其粉飾塗澤俯仰態度但如近年後生巧於模¶
擬變撰者所為不惟决非先秦古書亦非百十年前文¶
字也原其所以祗因家語等書有孔子與程子傾盖而¶
語一事而不見其所語者為何説故好事者妄意此人¶
既為先聖所予必是當時賢者可以假托聲勢眩惑世¶
人遂為造此書以傅合之正如麻衣道者本無言語祗¶
因小説有陳希夷問錢若水骨法一事遂為南康軍戴¶
<pb:KR3k0043_WYG_044-13a>¶
師愈者偽造正易心法之書以托之也麻衣易予亦甞¶
辨之矣然戴生朴陋予甞識之其書鄙俚不足惑人此¶
子華子者計必一能文之士所作其言精麗過麻衣易¶
逺甚如論河圖之二與四抱九而上躋六與八蹈一而¶
下沈吾居其中據三持七巧亦甚矣唯其巧甚所以知¶
其非古書也又以洛書為河圖亦仍劉牧之謬尤足以¶
見其為近世之作或云王銍性之姚寛令威多作贗書¶
二人皆居越恐出其手然又恐非其所能及如子華子¶
<pb:KR3k0043_WYG_044-13b>¶
者今亦未暇詳論其言之得失但觀其書數篇與前後¶
三序皆一手文字其前一篇托為劉向而殊不類向它¶
書後二篇乃無名氏歲月而皆托為之號類若世之匿¶
名書者至其首篇風輪水樞之云正是並縁釋氏之説¶
其卒章宗君三祥蒲璧等事皆剽剥他書傅會為説其¶
自序出處又與孔叢子載子順事略相似孔叢亦偽書¶
也又言有大造于趙宗者即指程嬰而言以左傳考之¶
趙朔既死其家内亂朔之諸弟或放或死而朔之妻乃¶
<pb:KR3k0043_WYG_044-14a>¶
晉君之女故武從其母畜於公宫安得所謂大夫屠岸¶
賈者興兵以滅趙氏而嬰與杵臼以死衛之云哉且其¶
曰有大造者又用吕相絶秦語其不足信明甚而近歲¶
以來老成該洽之士亦或信之固已可怪至引其説以¶
自證其姓氏之所從出則又誣其祖矣大抵學不知本¶
而眩於多愛又每務欲出於衆人之所不知者以為博¶
是以其弊必至於此可不戒哉¶
周氏渉筆曰子華子所著劉向序者文字淺陋不類向¶
<pb:KR3k0043_WYG_044-14b>¶
其云善持論聚徒著書更題其書皆非當時事辭大抵¶
十卷者編輯見意鳩聚衆語老莊荀孟國語素問韓非¶
楚詞俱被剽拾殆似百家衣葆其實近時文字又多解¶
字義盖古文屢降至漢世今文猶未專行吾甞疑其三¶
經後此書方出故信字説而主老莊又論治古之時積¶
羙于躬弗憂於無聞如擊考鼓鍾其傳以四達驛如也¶
今則不然荒飊怒號而獨秀者先隕霜露宵零而朱草¶
交槁媾市之徒又從而媒孽以髠摇之萌意於方寸未¶
<pb:KR3k0043_WYG_044-15a>¶
有毫分也而觸機穽展布其四體未有以為容也而得¶
拳梏抱其一槩之操冺冺黙黙而願有以試也而漫漫¶
之長夜特未旦也疾雷破山澍雨如注鷄鳴於塒而失¶
其所以為司晨也人壽幾何而期有以待也吾反覆其¶
言而悲之嗟夫斯人也是書也毋乃黨禁不開善類塗¶
地無所呌號之時乎¶
　　　王充論衡¶
高氏子畧曰書八十五篇二十餘萬言其為言皆叙天¶
<pb:KR3k0043_WYG_044-15b>¶
證敷人事析物類道古今大略如仲舒玉杯繁露而其¶
文詳詳則義莫能覈而精辭莫能肅而括幾於蕪且雜¶
矣漢承滅學之後文景武宣以來所以崇厲表章者非¶
一日之力矣故學者向風承意日趨於大雅多聞之習¶
凡所撰録日益而歲有加至後漢盛矣徃徃規度如一¶
律體裁如一家是足以雋美於一時而不足以凖的於¶
來世何則事之鮮純言之少擇也劉向新序説苑竒矣¶
亦復少探索之功闕詮定之宻其叙事有與史背者不¶
<pb:KR3k0043_WYG_044-16a>¶
一二是書尚爾况他書乎袁崧後漢書云充作論衡中¶
土未有相傳者蔡邕入呉始見之以為談助談助之言¶
可以了此書矣客有難充書煩重者曰石多玉寡寡者為¶
珍龍少魚衆少者為神乎充曰文衆可以勝寡矣人無¶
一引吾百篇人無一字吾萬言為可貴矣予所謂乏精¶
覈而少肅括者正此謂歟陳氏曰充肅宗時人仕為州¶
從事治中初作此書北方初未有得之者王朗甞詣蔡¶
伯喈搜求至隱處果得論衡捉取數卷將去伯喈曰惟¶
<pb:KR3k0043_WYG_044-16b>¶
我與爾共勿廣也然自今觀之亦未為竒¶
黄震氏曰王充甞師班彪博學有獨見既仕不偶退而¶
作論衡二十餘萬言蔡邕王朗甞得其書皆秘之以為¶
己助盖充亦傑然以文學稱者惜其初心發於怨憤持¶
論至於過激失理之平正與自名論衡之意相背耳如¶
謂窮逹皆出於命逹者未必賢窮者未必不肖可矣乃¶
推而衍之至以治和非堯舜之功敗亡非桀紂之罪亦¶
歸之時命焉可乎甚至譏孔孟而尊老子抑殷周而誇¶
<pb:KR3k0043_WYG_044-17a>¶
大漢謂龍無靈謂雷無威謂天地無生育之恩而譬之¶
人身之生蟣蝨欲以盡廢天地百神之祀雖人生之父¶
母骨肉亦以人死無知不能為鬼而忽蔑之凡皆發於¶
一念之怨憤故不自知其輕重失平如此至其隨事各¶
主一説彼此自相背馳如以十五説主土龍必能致雨¶
矣他日又曰仲舒言土龍難曉如以千餘言力辨虎狼¶
食人非吏部之過矣他日又曰虎狼之來應政失也凡¶
皆以不平之念盡欲更時俗之説而時俗之説之通行¶
<pb:KR3k0043_WYG_044-17b>¶
者終不可廢矯枉過正亦不覺其衡决至此也惟其辨¶
訛正謬有禆後學見聞者則取節以列下方¶
辨星退舍　宋景公一坐有三善言星徙三舍如有十¶
善言星徙十舍乎善言延壽二十一歲堯舜獲壽千歲¶
乎太卜欺齊景公以能動地晏子謂鈎星在房心之間¶
地自當動子韋之言星徙猶太卜之言地動宋無晏子¶
之智臣故子韋售其欺耳¶
辨射日　射不過百歩日之行天去人以萬里數堯上¶
<pb:KR3k0043_WYG_044-18a>¶
射之安能得日日火也雖中安能滅之世稱桀紂之惡¶
射天毆地高宗之德政消桑榖今堯不能以德滅十日¶
而必射之是德不若高宗惡與桀紂同也¶
辨武王瞋怒風止　武王誅紂是乎天當安靜以祐之¶
如誅紂非乎而天風者怒也武王瞋目重天怒也風何¶
止或時風偶自止耳¶
辨魯襄與韓戰　麾戈日返三舍一麾安能返日日一¶
日行一度退三度是日却三日也或戰時日正卯戰迷¶
<pb:KR3k0043_WYG_044-18b>¶
謂之暮轉而轉左曲道日若却耳¶
辨燕丹　燕丹誓天使日再中乃得脱秦何湯困夏臺¶
文王拘囚羑里孔子厄陳蔡天不能祐¶
辨杞梁妻哭而城崩　鄒衍仰嘆而霜隕師曠鼓琴而¶
晉旱皆適然耳師曠初學時非直一再奏風雨當至乆¶
矣¶
辨三代姓　世稱禹以含薏苡而生故夏姓姒卨以含¶
燕子而生故商姓子稷以母履迹而生故姓姬薏苡草¶
<pb:KR3k0043_WYG_044-19a>¶
也燕子鳥也大人迹土也皆非氣安能生且帝王之妃¶
何為適草野何為浴扵水或禹卨后稷之母適欲懐姙¶
偶吞薏苡燕子履大人迹世好竒怪因以為姓¶
辨胥濤　浙江山隂江上虞江皆有濤盖水發海中漾¶
馳而已入江淺狹水激沸起故騰為濤猶廣陵曲江有¶
濤文人賦之稱大江浩洋曲江有濤亦以隘狹也溪之¶
深者安洋淺者激揚為瀬夫濤瀬一也謂子胥為濤誰¶
居溪谷為瀬乎按濤入三江江岸沸湧中央無聲必以¶
<pb:KR3k0043_WYG_044-19b>¶
子胥為濤子胥之身聚岸漼也濤之起也隨月盛衰如¶
子胥為濤子胥之怒以月為節也三江時風揚疾之波¶
亦溺役人子胥之神復為風也始皇渡湘遭風問湘祠¶
堯女舜妻怒斬其樹夫謂子胥之神為濤猶謂二女之¶
神為風耳¶
辨齊桓公　桓公妻姑姊妹七人此因如夫人者六人¶
而誤耳又謂其負婦人以朝諸侯或婦人立扵後耳桓¶
公千歲一世之主也葵丘稍驕畔者九國况扵禽獸之¶
<pb:KR3k0043_WYG_044-20a>¶
行無禮而可留諸侯哉¶
辨天雨榖　榖生草野成熟委地疾風暴起與之俱飛¶
風衰榖集謂之雨榖天施地生凡有葉實可食者皆地¶
所生非天所為也¶
辨梁山崩壅河　伯宗以輦者之言令景公縞哭乃流¶
實則山初崩土積水未盛三日之後水盛土散竟流東¶
去耳¶
辨黄帝葬衣冠　衣不離形如仙去衣冠不宜遺黄帝¶
<pb:KR3k0043_WYG_044-20b>¶
實仙不死而升天臣子乃葬不死者之衣冠與實死者¶
無異非臣子實事之心别生於死之意也¶
辨稱孔子干七十國　增之也至不能十國¶
辨太公殺隱士　狂譎華士云堯不誅許由唐民不皆¶
樔處武王不誅伯夷周民不皆隱餓愚謂太公安有殺¶
隱士之理太公始亦隱士耳謂其殺隱士必欲人皆致¶
命於國者韓非等妄言以售私説耳此不待辨¶
　　　論六韜(兵家/)¶
<pb:KR3k0043_WYG_044-21a>¶
韜略世謂出太公雖李衛公亦云以愚觀之偽書爾春¶
秋荀呉始甞舍車而歩漢以後始有騎將今其書以車¶
騎歩分三太公時有之乎春秋後始覇三代雖有伯不¶
以覇稱也今其書歴叙皇帝王覇太公時有之乎春秋¶
覇主始有結連與國深入人境者今其書稱必得大國¶
之與鄰國之助又云行數百里人馬倦休太公時有之¶
乎又謂取天下者若逐野獸天下皆有分肉之心此襲¶
用秦失其鹿天下共逐之語而贅婿者秦始有之其書亦¶
<pb:KR3k0043_WYG_044-21b>¶
稱贅婿且自謂三略為衰世作則不能自掩其為後世¶
之偽明矣况其為書類多掇拾三略大率以柔弱不貪¶
為主此老子之説也六韜言猶豫狐疑之戒乃吴子之¶
所已言也言山兵者即吴子之谷戰言澤兵者即吴子¶
之水戰十四變即吴子之十三擊十一卒即吴子之五¶
練鋭教戰即其士先教戒之説分險即其過敵谿谷之¶
説雨不張盖等語出尉繚子書火戰等説亦備孫子書¶
而㳙㳙不絶等語又徧集古書者也要其前後本無主¶
<pb:KR3k0043_WYG_044-22a>¶
説三略既不見上中下可分之的六韜亦不見文武龍¶
虎豹犬之義大抵書之不切於兵者居半切於兵者多¶
死法敵而木偶人也則可耳其最無理者文伐十二節¶
皆隂刻䧟人之語豈文伐之義乎股肱羽翼七十二人¶
輕重失次泛其無紀豈股肱羽翼之義乎文王聖人也¶
太公聞風興起動盍歸乎來之思武王以聖繼聖順天¶
應人而太公興鷹揚之師今顧以孩提視文武謂其求¶
教太公雖帝堯之聖亦文王所未聞待傾聴而始知焉¶
<pb:KR3k0043_WYG_044-22b>¶
此皆根於卜獵得師一語故附會至此耳然按六韜謂¶
太公坐茅而漁尉繚子又謂太公屠牛朝歌賣食盟津¶
餘七年主不聴而遇文王是則卜獵之説尚未定也况¶
韜略可信其為太公之書乎其書之播詠人口者曰香¶
餌之下必有懸魚重賞之下必有死夫曰千里饋糧士¶
有飢色樵蘇後㸑師不宿飽而先之以軍䜟曰則是引¶
古語也曰務廣地者荒務廣德者强能有其有者安貪¶
人之有者殘然先之以故曰則亦用古語也曰以義誅¶
<pb:KR3k0043_WYG_044-23a>¶
不義若决江河而溉熖火臨不測而擠欲墜其克必矣¶
所以優游恬淡而不進者重傷人物也此語是以發明¶
仁人用兵之本心曰天下非一人之天下乃天下之天¶
下亦至今爲名言(黄氏/)¶
周氏渉筆曰謂太公為兵家之祖自漢人已然本無所¶
稽僅以隂符有託而云爾太公遇文王事尚未足信况¶
談兵哉周詩鷹揚外無他語周公曰惟文王尚克脩和¶
我有夏亦惟有若虢叔有若閎夭有若泰顛有若南宫¶
<pb:KR3k0043_WYG_044-23b>¶
括武王惟茲四人尚迪有禄後暨武王誕將天威咸劉¶
厥敵惟茲四人昭武王惟冒丕單稱德向使太公主柄¶
伐商身為大將周公其遺之乎六韜不知出何時其屑¶
屑共議以家取國以國取天下殆似丹徒布衣太原宫¶
監所經營者史記載君臣各把鉞㫁首懸旗似後人臆¶
記非實也歸賂(闕/)囚好事為之而此書因著文伐十二¶
節隂賂左右輔其滛樂養其亂臣與韓非所云納費仲¶
奉玉版并為一論盖文武周召之一厄也管子書載湯¶
<pb:KR3k0043_WYG_044-24a>¶
結女華以為隂事曲逆以為陽戰國諸子窺測古聖妄¶
誕率類此太公舉賢尚功周公知其有簒弑之臣亦是¶
後人妄以見事附合而諸子因記殺華仕謂周公馳徃¶
救之䟱繆可笑此書有上賢篇則六賊七害指抗志高¶
節輕爵位賤有司語無為言無欲虚論高議窮居靜處¶
條居太半全無暴亂同科按武王既定天下其詩曰日¶
靖四方其書曰無有作惡當丕單稱德之世而紛然懸¶
賞罰募功名不知將何出也此書並縁吴起漁獵其詞¶
<pb:KR3k0043_WYG_044-24b>¶
而綴緝以近代軍政之浮談淺駁無可施用盖呉起武¶
侯真答問也故問者當其形對者應其實至於料六國¶
形勢所當出百代之下猶可想像而此書問答徒效之¶
也故務廣不務精語脉皆不相應讀者宜熟察也¶
　　　孫子　　　　　　　　　　(葉似適/高  孫)¶
水心葉氏曰按司馬遷稱孫子十三篇兩言之而班固¶
志藝文乃言孫吴子兵法八十二篇又吴起四十八篇¶
而今呉起六篇而已又今中庸一篇而志稱四十九篇¶
<pb:KR3k0043_WYG_044-25a>¶
豈昔所謂篇者特章次之比非今粹書也然遷時已稱¶
十三篇而劉歆班固在其後反著八十二篇以火攻用¶
間考之疑孫子亦有未盡之書然此為文字多少其不¶
存者自不足論遷載孫武齊人而用於吴在闔廬時破¶
楚入郢為大將按左氏無孫武他書所有左氏不必盡¶
有然潁考叔曺劌燭之武鱄設諸之流微賤暴用事左¶
氏未甞遺而武功名章灼如此乃更闕又同時伍員宰¶
嚭一一銓次乃獨不及武耶詳味孫子與管子六韜起¶
<pb:KR3k0043_WYG_044-25b>¶
語相出入春秋末戰國初山林處士所為其言得用於¶
呉者其徒夸大之説也自周之盛至春秋凡將兵者必¶
與聞國政未有特將於外者六國時此制始改吴雖蠻¶
夷而孫武為大將乃不為命卿而左氏無傳焉可乎故¶
凡謂穰苴孫武者皆辨士妄相剽指非事實其言闔閭¶
試以婦人尤為竒險不足信¶
高氏子略曰周衰制隳法蕩政不克綱强弱侵凌一趨¶
於武侈兵圖覇干戈相尋甚可畏也其間謀帥行師命¶
<pb:KR3k0043_WYG_044-26a>¶
意立制猶知篤禮信尚訓齊庶幾三代仁義之萬一焉¶
耳殊未至於毒也兵流於毒始於孫武乎武稱雄於言¶
兵徃徃舍正而鑿竒背義而依詐凡其言反覆其變無¶
常智術相高氣驅力奪故詩書所述韜匱所傳至此皆¶
索然無遺澤矣先儒曰無以學術殺天下後世是猶言¶
學者也吴越交兵勝負未决武居其間豈無所以為强¶
吴勝越者二十年間闔閭戰死夫差旋䘮其國方是時¶
武之言兵亦知為吴計而已成敗興亡易如反掌固無¶
<pb:KR3k0043_WYG_044-26b>¶
待於天下後世兵其可以智用歟¶
　　　呉子　　　　　　　　　　高似孫(後同/)¶
高氏子略曰讀吳子其説盖與孫武截然其不相侔也¶
起之書幾乎正武之書一乎竒吴之書尚禮義明教訓¶
或有得於司馬法者武則一切戰國馳騁戰爭奪謀逞¶
詐之術耳武侯浮西河下中流喟然嘆曰美哉山河之¶
固魏之寶也起言之曰在德不在險德之不脩舟中之¶
人盡敵國也斯言之善質於經求之古奚慚焉反覆此¶
<pb:KR3k0043_WYG_044-27a>¶
編則所教在禮所貴在禮夫以湯武仁義律之起誠有¶
間求之齊魯晉衛秦楚之論兵者起庶幾乎¶
　　　尉繚子¶
周氏渉筆曰尉繚子言兵理法兼盡然於諸令督責部¶
伍刻矣所以為善者能分本末别賔主所謂高之以廊¶
廟之論重之以受命之論鋭之以踰垠之論廊廟本也¶
受命所以授也凡諸令所云將事也踰垠之論爾視孫¶
子專篇論火攻吳起武侯纎碎講切盖從容有餘矣人¶
<pb:KR3k0043_WYG_044-27b>¶
主崇儉務本均田節歛明法稽驗為之主本無蔓獄無¶
留刑故曰兵凶噐爭逆德事必有本以武為植以文為¶
種武為表文為裏文視利害辨安危武犯强敵力攻守¶
不攻無過之城不殺無罪之人夫殺人之父兄利人之¶
財貨臣妾人之子女此皆盗也其説雖未純王政亦可¶
謂窺本統矣古者什伍為兵有戰無敗有死無逃自春¶
秋戰國來長募既行動輙驅數十萬人以赴一决然後¶
有逃亡不可禁故尉繚子兵令於誅逃尤詳世傳張魏¶
<pb:KR3k0043_WYG_044-28a>¶
公建壇拜曲端為大將端首問曰魏公見兵幾何魏公¶
曰八十萬人端曰湏是斬了四十萬人方得四十萬人¶
用端所言果如是固覆軍失地殺身之道也夫分數豈¶
專在殺哉此念薰烝决不能興起輯睦吸引安祥而尉¶
繚子亦云善用兵者能殺卒之半其次殺其十三其下¶
殺其十一能殺其半者威加海内殺十三者力加諸侯¶
殺十一者令行士卒筆之於書以殺垂教孫吴却未有¶
是論也¶
<pb:KR3k0043_WYG_044-28b>¶
　　　握竒經¶
高氏子略曰風后握竒經三百八十四字其妙本乎竒¶
正相生變化不測盖潜乎伏羲氏之畫所謂天地風雲¶
龍鳥蛇虎則其為八卦之象明矣盖注竒讀如竒耦之¶
竒則尤可與易凖諸儒多稱諸葛武侯八陣唐李衛公¶
六花皆出乎此唐裴緒之論又以為六十四卦之變其¶
出也無窮若此則所謂八陣者八卦之統爾焦氏易學¶
卦變至於四千九十有六竒正相錯變化無窮是可以¶
<pb:KR3k0043_WYG_044-29a>¶
名數該之乎然觀太公武韜且言牧野之師有天陣有¶
地陣此固出於握竒而又有人陣焉此又出於天地之¶
外者非八陣六花所能盡也獨孤及作風后八陣圖記¶
有曰黄帝順煞氣以作兵法文昌以命將風后握機制¶
勝作為陣圖故八其陣所以定位衡抗於外軸布於内¶
風雲負其四維所以備物也虎張翼以進蛇向敵而蟠¶
飛龍翔鳥上下其勢所以致用也至若疑兵以固其餘¶
地游軍以按其後列門具將發然後合戰弛張則二廣¶
<pb:KR3k0043_WYG_044-29b>¶
迭舉犄角則四竒皆出圖成罇爼帝用經略北逐獯鬻¶
南平蚩尤遺風冥冥神機未昩項籍得之覇西楚黥布¶
得之奄九江孝武得之攘匃奴唐天寶中客有得其遺¶
制於黄帝書之外篇裂素而圖之按魚復之圖全本於¶
握機賾其妙窮其神者武侯而已獨孤乃以為項黥武¶
帝得之未之思歟¶
　¶
　稗編卷四十四¶
