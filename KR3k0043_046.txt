# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.715143
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十六
<pb:KR3k0043_WYG_046-1a>¶
欽定四庫全書¶
　稗編卷四十六　　　　　明　唐順之　撰¶
　　諸家四(農/賈)　(圃/工)¶
　　　種榖　　　　　　　　　　賈思勰(齊民/要術)¶
凡榖成熟有早晩苗稈有髙下收實有多少質性有强¶
弱米味有羙惡粒實有息耗地勢有良薄山澤有異宜¶
順天時量地利則用力少而成功多任情反道勞而無¶
獲凡榖田菉荳小荳底為上麻黍胡麻次之蕪菁大荳¶
<pb:KR3k0043_WYG_046-1b>¶
為下良地一畝用子五升薄地三升榖田必須歲易二¶
月三月種者為植禾四月五月種者為穉禾二月上旬¶
及麻菩楊生種者為上時三月上旬及清明節桃始花¶
為中時四月上旬及&ZX-111c41;葉生桑花落為下時歲道宜晩¶
者五月六月初亦得凡春種欲深宜曵重撻夏種欲淺¶
直置自生凡種榖雨後為佳遇小雨宜接濕種遇大雨¶
待薉生春若遇旱秋耕之地得仰壟待雨夏若仰壟匪¶
直盪汰不生兼與草薉俱出凡田欲早晩相雜有閏之¶
<pb:KR3k0043_WYG_046-2a>¶
歲節氣近後宜晩田然大率欲早早田倍多於晩苗生¶
如馬耳則鏃鋤稀豁之處鋤而補之凡五榖惟小鋤為¶
良良田率一尺留一科薄地尋壠躡之苗出壠則深鋤¶
鋤不厭數周而復始勿以無草而暫停春鋤起地夏為¶
除草故春鋤不用觸濕六月以後雖濕亦無嫌苗既出¶
壠每一經雨白背時輙以鐵齒&ZX-111773;楱縱横杷而勞之苗¶
髙一尺鋒之構者非不壅本苗深榖草益實然令地堅¶
硬乏澤難耕鋤得五徧已上不須構凡種欲牛遲緩行¶
<pb:KR3k0043_WYG_046-2b>¶
種人令促歩以足躡壠底熟速刈乾速積凡五榖大判¶
上旬種者全收中旬中收下旬下收雜隂陽書曰禾生¶
於&ZX-111c41;或楊九十日秀秀後六十日成禾生於寅壯於丁¶
午長於丙老於戊死於申惡於壬癸忌於乙丑凡種五¶
榖以生長壯日種者多實老惡死日種者收薄以忌日¶
種者敗傷又用成收滿平定日為佳氾勝之書曰小荳¶
忌卯稻麻忌辰禾忌丙黍忌丑秫忌寅未小麥忌戌大¶
麥忌子大荳忌申卯凡九榖有忌日種之不避其忌則¶
<pb:KR3k0043_WYG_046-3a>¶
多傷敗此非虛語也其自然者燒禾黍則害瓠禮記月¶
令曰孟秋之月修宫室坏垣墻仲秋之月可以築城郭¶
穿竇窖修囷倉乃命有司趣民收歛務蓄菜多積聚季¶
秋之月農事備收孟冬之月謹盖藏循行積聚無有不¶
斂仲冬之月農有不收藏積聚者取之不詰尚書考靈¶
曜曰春鳥星昏中以種稷秋虛星昏中以收斂莊子長¶
梧封人曰昔予為禾耕而鹵莽之則其實亦鹵莽而報¶
予芸而滅裂之其實亦滅裂而報予予來年變齊深其¶
<pb:KR3k0043_WYG_046-3b>¶
耕而熟耰之其禾繁以滋予終年厭飱孟子曰不違農¶
時榖不可勝食諺曰雖有智慧不如乘勢雖有鎡基不¶
如待時又曰五榖種之美者也茍為不熟不如稊稗夫¶
仁亦在乎熟之而已矣淮南子曰夫地勢水東流人必¶
事焉然後水潦得谷行禾稼春生人必加功焉故五榖遂¶
長聴其自流待其自生大禹之功不立而后稷之智不¶
用禹決江䟽河以為天下興利不能使水西流后稷闢¶
土墾草以為百姓力農然而不能使禾冬生豈其人事¶
<pb:KR3k0043_WYG_046-4a>¶
不至哉其勢不可也食者民之本民者國之本國者君¶
之本是故人君上因天時下盡地利中用人力是以羣¶
生遂長五榖蕃殖教民養育六畜以時種樹務修田疇¶
滋植桑麻肥磽髙下各因其宜丘陵阪險不生五榖者¶
以樹竹木春伐枯槁夏取果蓏秋蓄蔬食冬伐薪蒸以¶
為民資是故生無乏用死無轉屍故先王之政四海之¶
雲至而修封疆蝦蟇鳴燕降而通路除道矣隂降百泉¶
則修橋梁昬張中則務種榖大火中則種黍菽虛中則¶
<pb:KR3k0043_WYG_046-4b>¶
種粟麥昴星中則收斂蓄積伐薪木所以應時修備富¶
國利民霜降而樹榖氷泮而求穫欲得食則難矣又曰¶
為治之本務在安民安民之本在於足用足用之本在¶
於勿奪時勿奪時之本在於省事省事之本在於節欲¶
節欲之本在於反性未有能搖其本而静其末濁其源¶
而清其流者也夫日囘而月周時不與人遊故聖人不¶
貴尺璧而重寸隂難得而易失也故禹之趨時也履遺¶
而不納冠挂而不顧非其争先也而争其得時也吕氏¶
<pb:KR3k0043_WYG_046-5a>¶
春秋曰苗其弱也欲孤其長也欲相與俱其熟也欲相¶
扶是故三以為族乃多粟吾苗有行故速長弱不相害¶
故速大横行必得從行必衍正其行通其風鹽鐵論曰¶
惜草芳者耗禾稼惠盗賊者傷良人氾勝之書曰種無¶
期因地為時三月榆莢時雨膏地强可種禾薄田不能¶
糞者以原蠶矢雜禾種種之則禾不蟲又取馬骨剉一¶
石以水三石煑之三沸漉去渣以汁漬附子五枚三四¶
日去附子以汁和蠶矢羊矢各等分撓令洞洞如稠粥¶
<pb:KR3k0043_WYG_046-5b>¶
先種二十日以溲種如麥飯狀當天旱燥時溲之立乾¶
薄布數撓令易乾明日復溲天隂雨則勿溲六七溲而¶
止輙曝謹藏勿令復濕至可種時以餘汁溲而種之則¶
禾稼不蝗虫無馬骨亦可用雪汁雪汁者五榖之精也¶
使稼耐旱常以冬藏雪汁器盛埋於地中治種如此則¶
收常倍汜勝之書區種法曰湯有旱灾伊尹作為區田¶
教民糞種負水澆稼區田以糞氣為美非必須良田也¶
諸山陵近邑髙危傾阪及丘城上皆可為區田區田不¶
<pb:KR3k0043_WYG_046-6a>¶
耕旁地庶盡地力凡區種不先治地便荒地為之以畝¶
為率令一畝之地長十八丈廣四丈八尺當横分十八¶
丈作十五町町間分為十四道以通人行道廣一尺五¶
寸町皆廣一尺五寸長四丈八尺尺直横鑿町作溝溝¶
一尺深亦一尺積穰於溝間相去亦一尺嘗悉以一尺¶
地積穰不相授令横作二尺地以積穰種禾黍於溝間¶
夾溝為兩行去溝兩邊各二寸半中央相去五寸旁行¶
相去亦五寸一溝容四十四株一畝合萬五千七百五¶
<pb:KR3k0043_WYG_046-6b>¶
十株種禾黍令上有一寸土不可令過一寸亦不可令¶
減一寸凡區種麥令相去二寸一行一溝容五十二株¶
一畝凡四萬五千五百五十株麥上土令厚二寸凡區¶
種大荳令相去一尺二寸一溝容九株一畝凡六千四¶
百八十株區種荏令相去三尺胡麻相去一尺區種天¶
旱常溉之一畝常收百斛上農夫區方深各六寸間相¶
去九寸一畝三千七百區一日作千區區種粟二十粒¶
美糞一升合土和之畝用種二升秋收區别三升粟畝¶
<pb:KR3k0043_WYG_046-7a>¶
收百斛丁男長女治十畝十畝收千石歲食三十六石¶
支二十六年中農夫區方九寸深六寸相去二尺一畝¶
千二十七區用種一升收粟五十一石一日作三百區¶
下農夫區方九寸深六寸相去二尺一畝五百六十七¶
區用種六升收二十八石一日作二百區區中草生茇¶
之區間草以剗剗之若以鋤鋤苗長不能耘之者以&ZX-1117e8;¶
䥥此地刈其草矣氾勝之書曰騐美田至十九石中田十¶
三石薄田一十石尹澤取減法神農復加之骨汁糞汁¶
<pb:KR3k0043_WYG_046-7b>¶
種種剉馬骨牛羊猪麋鹿骨一斗以雪汁三斗煑之三¶
沸取汁以漬附子率汁一斗附子五枚漬之五日去附¶
子𢷬麋鹿羊矢分等置汁中熟撓和之候晏温又溲曝¶
狀如后稷法皆溲汁乾乃止若無骨煑繰汁和溲如此¶
則以區種之大旱澆之其收至畝百石以上十倍於后¶
稷此言馬蠶皆虫之先也及附子令稼耐旱終歲不失¶
於穫穫不可不速當以急疾為務芒張&ZX-1117e9;黃㨗穫之無¶
疑穫禾之法熟過半斷之孝經援神契曰黄白土宜禾¶
<pb:KR3k0043_WYG_046-8a>¶
說文曰禾嘉榖也以二月始生八月而熟得之中和故¶
謂之禾禾木也木王而生金王而死崔寔曰二月三月¶
可種植禾美田欲稠薄田欲稀氾勝之書曰植禾夏至¶
後八十九十日常夜半候之天有霜若白露下以平明¶
時令兩人持長索相對各持一端以槩禾中去霜露日¶
出乃止如此禾稼五榖不傷矣汜勝之書曰稗既堪水¶
旱種無不熟之時又特滋茂盛易生蕪穢良田畝得二¶
三十斛宜種之備凶年稗中有米熟𢷬取米炊食之不¶
<pb:KR3k0043_WYG_046-8b>¶
減粟米又可釀作酒蟲食桃者粟貴楊泉物理論曰種¶
作曰稼稼猶種也收斂曰穡穡猶收也古今之言云耳¶
稼農之本穡農之末本輕而末重前緩而後急稼欲熟¶
收欲速此良農之務也漢書食貨志曰種榖必雜五種¶
以備灾害田中不得有樹恐妨五榖力耕數耘收穫如¶
冦盗之至環廬樹桑菜茹有畦𤓰瓠果蓏殖於疆場雞¶
豚狗彘毋失其時女修蠶織則五十可以衣帛七十可¶
以食肉入者必持薪樵輕重相分班白不提攜冬民既¶
<pb:KR3k0043_WYG_046-9a>¶
入婦人同巷相從夜續女工一月得四十五日必相從¶
者所以省費燎火同巧拙而合習俗董仲舒曰春秋他¶
榖不書至於麥禾不成則書之以此見聖人於五榖最¶
重麥禾也趙過為捜粟都尉過能為代田一畮三甽歲¶
代處故曰代田古法也后稷始甽田以二耜為耦廣尺¶
深尺曰甽長終畮一畮三甽一夫三百甽而播種於甽¶
中苗生葉以上稍耨隴草因隤其土以附苗根故其詩¶
曰或芸或耔黍稷儗儗芸除草也耔附根也言苗稍壯¶
<pb:KR3k0043_WYG_046-9b>¶
每耨輙附根比盛暑隴盡而根深能風與旱故儗儗而¶
盛也其耕耘下種田器皆有便巧率十二夫為田一井¶
一屋故畮五頃用耦犂二牛三人一歲之收常過縵田¶
畮一斛以上善者倍之過使教田太常三輔大農置功¶
巧奴與從事為作田器二千石遣令長三老力田及里¶
父老善田者受田器學耕稼養苗狀民或若少牛亡以¶
趨澤故平都令光教過以人輓犂過奏光以為丞教民¶
相與農輓犂率多人者田日三十畝少者十三畮以故¶
<pb:KR3k0043_WYG_046-10a>¶
田多墾闢過試以離宫卒田其宫壖地課得榖皆多其¶
勞田畮一斛以上令命家田三輔公田又教邊郡及居¶
延城是後邊城河東𢎞農三輔太常民皆便代田用力¶
少而得榖多¶
　　　漢隂丈人為圃　　　　　　莊　周¶
子貢南逰於楚反於晉過漢隂見一丈人方將為圃畦¶
鑿隧而入井抱甕而出灌搰搰然用力甚多而見功寡¶
子貢曰有械於此一日浸百畦用力甚寡而見功多夫¶
<pb:KR3k0043_WYG_046-10b>¶
子不欲乎為圃者卭而視之曰奈何曰鑿木為機後重¶
前輕挈水若抽數如泆湯其名為桔橰為圃者忿然作¶
色而笑曰吾聞之吾師有機械者必有機事有機事者¶
必有機心機心存於胸中則純白不備則神生不定神¶
生不定者道之所不載也吾非不知羞而不為也子貢¶
瞞然慙俯而不對有間為圃者曰子奚為者耶曰孔丘¶
之徒也為圃者曰子非夫博學以擬聖于于以盖衆獨¶
弦哀歌以賣名於天下者乎汝方將忘汝神氣墮汝形¶
<pb:KR3k0043_WYG_046-11a>¶
骸而庶幾乎而身之不能治而何暇治天下乎子往矣¶
無乏吾事子貢卑陬失色頊頊然不自得行三十里而¶
後愈其弟子曰向之人何為者耶夫子何故見之變容¶
失色終日不自反耶曰始吾以為天下一人耳不知復¶
有夫人也吾夫子事求可功求成用力少見功多者聖¶
人之道今徒不然執道者徳全徳全者形全形全者神¶
全神全者聖人之道也託生與民並行而不知其所之¶
茫乎淳備哉功利機巧必忘夫人之心若夫人者非其¶
<pb:KR3k0043_WYG_046-11b>¶
志不之非其心不為雖以天下譽之得其所謂謷然不¶
顧以天下非之失其所謂儻然不受天下之非譽無益¶
損焉是謂全徳之人哉我之謂風波之民反於魯以告¶
孔子孔子曰彼假修渾沌氏之術者也識其一不知其¶
二治其内而不治其外夫明白入素無為復朴體性抱¶
神以遊世俗之間者汝將固驚耶且渾沌氏之術予與¶
汝何足以識之哉¶
　　　種樹郭橐駞傳　　　　　　柳宗元¶
<pb:KR3k0043_WYG_046-12a>¶
郭橐駞不知始何名病僂隆然伏行有類橐駞者故鄉¶
人號曰駞駞聞之曰甚善名我固當因捨其名亦自謂¶
橐駞云其鄉曰豐樂鄉在長安西駞業種樹凡長安豪¶
家富人為觀㳺及賣果者皆争迎取養視駞所種樹或¶
移徙無不活且碩茂蚤實以蕃他植者雖窺伺傚慕莫¶
能如也有問之對曰橐駞非能使木夀且孳也以能順¶
木之天以致其性焉爾凡植木之性其本欲舒其培欲¶
平其土欲故其築欲密既然已勿動勿慮去不復顧其¶
<pb:KR3k0043_WYG_046-12b>¶
蒔也若子其置也若棄則其天者全而其性得矣故吾¶
不害其長而已非有能碩而茂之也不抑耗其實而已¶
非有能蚤而蕃之也他植者則不然根拳而土易其培¶
之也若不過焉則不及茍有能反是者則又愛之太恩¶
憂之太勤旦視而暮撫已去而復顧甚者爪其膚以驗¶
其生枯摇其本以觀其踈密而木之性日以離矣雖曰¶
愛之其實害之雖曰憂之其實讎之故不我若也吾又¶
何能為哉問者曰以子之道移之官理可乎駞曰我知¶
<pb:KR3k0043_WYG_046-13a>¶
種樹而已理非吾業也然吾居鄉見長人者好煩其令¶
若甚憐焉而卒以禍旦暮吏來而呼曰官命從爾耕朂¶
爾植督爾穫蚤繰而緒蚤織而縷字而幼孩遂而雞豚¶
鳴鼓而聚之擊木而召之吾小人輟飱饔以勞吏者且¶
不得暇又何以蓄吾生安吾性耶故病且怠若是則與¶
吾業者其亦有類乎問者喜曰不亦善夫吾問養樹得¶
養人術傳其事以為官戒也¶
　　　相牛經　　　　　　　　　寗　戚¶
<pb:KR3k0043_WYG_046-13b>¶
牛岐胡夀(岐牽兩腋/下分為三)眼去角近行駛眼欲得大眼中有¶
白脤貫瞳子行最快頸骨長且大壁堂欲得闊(脚股/間也)踦¶
欲得如縱馬(馬驟而/去也)膺庭欲得廣(胸/前)天闗欲得成(背接/骨)¶
雋骨欲得垂(脊中央/欲得下)蘭株欲得大(尾/株)豐岳欲得大(膝/骨)種¶
頭欲得髙百體欲得𦂳垂星欲得有怒肉(蹄上巴肉覆/蹄間名怒肉)¶
力性欲得大而成(當車/骨也)懸蹄欲得如八字隂虹屬頸(隂/虹)¶
(者有雙筋自/尾骨屬頸)陽鹽欲得廣(陽鹽者夾尾/林前兩膁上)常有聲似鳴者¶
有黄也洞胡無夀珠淵無夀(毛當目/下也)上池有亂毛妨主¶
<pb:KR3k0043_WYG_046-14a>¶
凶(角中/央也)身欲得促形欲得如卷大膁踈肋難飴龍頭突¶
目好跳豪筋欲得成就(脚後横/筋出)毛欲得短密若長䟱不¶
耐寒氣尾不用至地尾毛少骨多者有力膝上肉欲得¶
竪角欲得細鼻如鏡則難牽口方易飴漦府方易飴水¶
牛肚大尾青最有力¶
　　　養魚經　　　　　　　　　　范　蠡¶
朱公居陶齊威王聘朱公問之曰聞公在湖為漁父在¶
齊為鴟夷子皮在西戎為赤精子在越為范蠡有諸曰¶
<pb:KR3k0043_WYG_046-14b>¶
有之曰公足住千萬家累億金何術乎朱公曰夫治生之¶
法有五水畜第一水畜魚也以六畝地為池池中有九¶
州求懐子鯉魚長三尺者二十頭牡鯉魚長三尺者四¶
頭以二月上庚日内池中令水無聲魚必生至四月内¶
一神守六月内二神守八月内三神守神守者鱉也内¶
鱉則魚不復飛去在池中周遶九州無窮自謂江湖也¶
至來年二月得魚長一尺者一萬五千枚三尺者五千¶
枚二尺者萬枚直五千得錢一百二十五萬至明年一¶
<pb:KR3k0043_WYG_046-15a>¶
尺者十萬枚二尺者五萬枚三尺者五萬枚長四尺者¶
四萬枚留長二尺者二千枚作種所餘皆貨得錢五百¶
一十萬候至明年不可勝計也王乃于后苑治池一年¶
得錢三十餘萬池中九州八谷谷上立水二尺谷中立¶
水六尺所以養鯉不相食易長不費也¶
　　　貨殖傳　　　　　　　　　司馬遷(史記/)¶
老子曰至治之極鄰國相望雞犬之聲相聞民各甘其¶
食美其服安其俗樂其業至老死不相往來必用此為¶
<pb:KR3k0043_WYG_046-15b>¶
務輓近世塗民耳目則幾無行矣¶
太史公曰夫神農以前吾不知已至若詩書所述虞夏¶
以來耳目欲極聲色之好口欲窮芻豢之味身安逸樂¶
而心誇矜勢能之榮世俗之漸民久矣雖户説以眇論¶
終不能化故善者因之其次利道之其次教誨之其次¶
整齊之最下者與之爭夫山西饒材竹榖纑旄玉石山¶
東多魚鹽漆絲聲色江南出柟梓薑桂金錫連丹砂犀¶
瑇瑁珠璣齒革龍門碣石北多馬牛羊旃裘筋角銅鐵¶
<pb:KR3k0043_WYG_046-16a>¶
則千里徃徃山出棊置此其大較也皆中國人民所喜¶
好謡俗被服飲食奉生送死之具也故待農而食之虞¶
而出之工而成之商而通之此寧有政教發徴期會哉¶
人各任其能竭其力以得所欲故物賤之徴貴貴之徴¶
賤各勸其業樂其事若水之趨下日夜無休時不召而¶
自來不求而民出之豈非道之所符而自然之驗邪周¶
書曰農不出則乏其食工不出則乏其事商不出則三¶
寳絶虞不出則財匱少財匱少而山澤不辟矣此四者¶
<pb:KR3k0043_WYG_046-16b>¶
民所衣食之原也原大則饒原小則鮮上則富國下則¶
富家貧富之道莫之奪予而巧者有餘拙者不足故太¶
公望封于營丘地潟鹵人民寡于是太公勸其女功極¶
技巧通魚鹽則人物歸之繦至而輻輳故齊冠帶衣履¶
天下海岱之間歛袂而往朝焉其後齊中衰管子修之¶
設輕重九府則桓公以霸九合諸侯一匡天下而管氏¶
亦有三歸位在陪臣富于列國之君是以齊富强至于¶
威宣也故曰倉廩實而知禮節衣食足而知榮辱禮生¶
<pb:KR3k0043_WYG_046-17a>¶
于有而廢于無故君子富好行其徳小人富以適其力¶
淵深而魚生之山深而獸徃之人富而仁義附焉富者¶
得勢益彰失勢則客無所之以而不樂夷狄益甚諺曰¶
千金之子不死于市此非空言也故曰天下熈熈皆為¶
利來天下攘攘皆為利往夫千乗之王萬家之侯百室¶
之君尚猶患貧而况匹夫編户之民乎¶
昔者越王勾踐困于會稽之上乃用范蠡計然計然曰¶
知鬭則修備時用則知物二者形則萬貨之情可得而¶
<pb:KR3k0043_WYG_046-17b>¶
觀已故歲在金穰水毁木飢火旱旱則資舟水則資車¶
物之理也六歲穰六歲旱十二歲一大飢夫糶二十病¶
農九十病末末病則財不出農病則草不辟矣上不過¶
八十下不過三十則農末俱利平糶齊物開市不乏治¶
國之道也積著之理務完物無息幣以物相貿易腐敗¶
而食之貨勿留無敢居貴論其有餘不足則知貴賤貴¶
上極則反賤賤下極則反貴貴出如糞土賤取如珠玉¶
財幣欲其行如流水修之十年國富厚賂戰士士赴矢¶
<pb:KR3k0043_WYG_046-18a>¶
石如渴得飲遂報强吴觀兵中國稱號五霸范蠡既雪¶
會稽之耻乃喟然而歎曰計然之䇿七越用其五而得¶
意既已施于國吾欲用之家乃乘扁舟浮于江湖變名¶
易姓適齊為鴟夷子皮之陶為朱公朱公以為陶天下¶
之中諸侯四通貨物所交易也乃治産積居與時逐而¶
不責于人故善治生者能擇人而任時十九年之中三¶
致千金再分散與貧交䟽昆弟此所謂富好行其徳者¶
也後年衰老而聴子孫子孫修業而息之遂至巨萬故¶
<pb:KR3k0043_WYG_046-18b>¶
言富者皆稱陶朱公¶
子貢既學于仲尼退而仕于衛廢著鬻財于曹魯之間¶
七十子之徒賜最為饒益原憲不厭糟糠匿于窮巷子¶
貢結駟連騎束帛之幣以聘享諸侯所至國君無不分¶
庭與之抗禮夫使孔子名布揚于天下者子貢先後之¶
也此所謂得勢而益彰者乎¶
白圭周人也當魏文侯時李克務盡地力而白圭樂觀¶
時變故人棄我取人取我與夫歲孰取榖予之絲漆蠒¶
<pb:KR3k0043_WYG_046-19a>¶
出取帛絮與之食太隂在卯穰明歲衰惡至午旱明歲¶
美至酉穰明歲衰惡至子大旱明歲美有水至卯積著¶
率歲倍欲長錢取下榖長石斗取上種能薄飲食忍嗜¶
欲節衣服與用事僮僕同苦樂趣時若猛獸摯鳥之發¶
故曰吾治生産猶伊尹吕尚之謀孫吴用兵商鞅行法¶
是也是故其智不足與權變勇不足以決斷仁不能以¶
取予强不能有所守雖欲學吾術終不告之矣盖天下¶
言治生祖白圭白圭其有所試矣能試有所長非茍而¶
<pb:KR3k0043_WYG_046-19b>¶
已也¶
倚頓用盬鹽起而邯鄲郭縱以鐵冶成業與王者埓富¶
烏氏倮畜牧及衆斥賣求竒繒物間獻遺戎王戎王什¶
倍其償與之畜畜至用谷量馬牛秦始皇帝令倮比封¶
君以時與列臣朝請而巴蜀寡婦清其先得丹穴而擅¶
其利數世家亦不訾清寡婦也能守其業用財自衛不¶
見侵犯秦始皇帝以為貞婦而客之為築女懐清臺夫¶
倮鄙人牧長清窮鄉寡婦禮抗萬乘名顯天下豈非以¶
<pb:KR3k0043_WYG_046-20a>¶
富耶¶
漢興海内為一開闗梁弛山澤之禁是以富商大賈周¶
流天下交易之物莫不通得其所欲而徙豪傑諸侯强¶
族于京師闗中自汧雍以東至河華膏穰沃野千里自¶
虞夏之貢以為上田而公劉適邠太王王季在岐文王¶
作豐武王治鎬故其民猶有先王之遺風好稼穡殖五¶
榖地重重為邪及秦文孝繆居雍隙隴蜀之貨物而多¶
賈獻孝公徙櫟邑櫟邑北郤戎翟東通三晉亦多大賈¶
<pb:KR3k0043_WYG_046-20b>¶
武昭治咸陽因以漢都長安諸陵四方輻輳並至而會¶
地小人衆故其民益玩巧而事末也南則巴蜀巴蜀亦¶
沃野地饒巵薑丹沙石銅鐵竹木之器南御滇僰僰僮¶
西近卭笮笮馬旄牛然四塞棧道千里無所不通唯裦¶
斜綰轂其口以所多易所鮮天水隴西北地上郡與闗¶
中同俗然西有𦍑中之利北有戎翟之畜畜牧為天下¶
饒然地亦窮險唯京師要其道故闗中之地于天下三¶
分之一而人衆不過什三然量其富什居其六昔唐人¶
<pb:KR3k0043_WYG_046-21a>¶
都河東殷人都河内周人都河南夫三河在天下之中¶
若鼎足王者所更居也建國各數百千歲土地小狹民¶
人衆都國諸侯所聚會故其俗纎儉習事楊平陽陳西¶
賈秦翟北賈種代種代石北也地邊胡數被冦人民矜¶
懻忮好氣任俠為姦不事農商然迫近北夷師旅亟往¶
中國委輸時有竒羡其民羯羠不均自全晉之時固已¶
患其慓悍而武靈王益厲之其謠俗猶有趙之風也故¶
楊平陽陳掾其間得所欲温軹西賈上黨北賈趙中山¶
<pb:KR3k0043_WYG_046-21b>¶
中山地薄人衆猶有沙丘紂淫地餘民民俗懁急仰機¶
利而食丈夫相聚游戲悲歌慷慨起則相隨椎剽休則¶
掘塚作巧姦冶多羙物為倡優女子則鼓鳴瑟跕屣游¶
媚貴富入後宫徧諸侯然邯鄲亦漳河之間一都會也¶
北通燕涿南有鄭衛鄭衛俗與趙相類然近梁魯微重¶
而矜節濮上之邑徙野王野王好氣任俠衛之風也夫¶
燕亦勃碣之間一都會也南通齊趙東北邊胡上谷至¶
遼東地踔逺人民希數被冦大與趙代俗相類而民刁¶
<pb:KR3k0043_WYG_046-22a>¶
悍少慮有魚鹽&ZX-111c41;栗之饒北鄰烏桓夫餘東綰穢貉朝¶
鮮真番之利洛陽東賈齊魯南賈梁楚故泰山之陽則¶
魯其隂則齊齊帶山海膏壤千里宜桑麻人民多文綵¶
布帛魚鹽臨淄亦海岱之間一都會也其俗寛緩闊達¶
而足智好議論地重難動搖怯于衆鬭勇于持刺故多¶
劫人者大國之風也其中具五民而鄒魯濱洙泗猶有¶
周公遺風俗好儒備于禮故其民齪齪頗有桑麻之業¶
無林澤之饒地小人衆儉嗇畏罪逺邪及其衰好賈趨¶
<pb:KR3k0043_WYG_046-22b>¶
利甚于周人夫自鴻溝以東芒碭以北屬巨野此梁宋¶
也陶睢陽亦一都會也昔堯作游成陽舜漁于雷澤湯¶
止于亳其俗猶有先王遺風重厚多君子好稼穡雖無¶
山川之饒能惡衣食致其蓄藏越楚則有三俗夫自淮¶
北沛陳汝南南郡此西楚也其俗剽輕易發怒地薄寡¶
于積聚江陵故郢都西通巫巴東有雲夢之饒陳在楚¶
夏之交通魚鹽之貨其民多賈徐僮取慮則清刻矜已¶
諾彭城以東東海吴廣陵此東楚也其俗類徐僮朐繒¶
<pb:KR3k0043_WYG_046-23a>¶
以北俗則齊浙江南則越夫吴自闔廬春申王濞三人¶
招致天下之喜游子弟東有海鹽之饒章山之銅三江¶
五湖之利亦江東一都會也衡山九江江南豫章長沙¶
是南楚也其俗大類西楚郢之後徙夀春亦一都會也¶
而合肥受南北潮皮革鮑木輸會也與閩中于越雜俗¶
故南楚好辭巧說少信江南卑濕丈夫早夭多竹木豫¶
章出黄金長沙出連錫然堇堇物之所有取之不足以¶
更費九疑蒼梧以南至儋耳者與江南大同俗而楊越¶
<pb:KR3k0043_WYG_046-23b>¶
多焉番禺亦其一都㑹也珠璣犀瑇瑁果布之湊¶
潁川南陽夏人之居也夏人政尚忠朴猶有先王之遺¶
風潁川敦厚秦末世遷不軌之民于南陽南陽西通武¶
闗鄖闗東南受漢江淮宛亦一都會也俗雜好事業多¶
賈其任俠交通潁川故至今謂之夏人夫天下物所鮮¶
所多人民謠俗山東食海鹽山西食鹽鹵嶺南沙北固¶
往往出鹽大體如此矣總之楚越之地地廣人稀飯稻¶
羮魚或火耕而水耨果隋蠃蛤不待賈而足地勢饒食¶
<pb:KR3k0043_WYG_046-24a>¶
無饑饉之患以故呰窳偷生無積聚而多貧是故江淮¶
以南無凍餓之人亦無千金之家沂泗水以北宜五榖¶
桑麻六畜地小人衆數被水旱之害民好蓄藏故秦夏¶
梁魯好農而重民三河宛陳亦然加以商賈齊趙設智¶
巧仰機利燕代田畜而事蠶由此觀之賢人深謀于廟¶
廊論議朝廷守信死節隠居巖穴之士設為名髙者安¶
歸乎歸于富厚也是以亷吏久久更富亷賈歸富富者¶
人之情性所不學而俱欲者也故壯士在軍攻城先登¶
<pb:KR3k0043_WYG_046-24b>¶
陷陳却敵斬將搴旗前蒙矢石不避湯火之難者為重¶
賞使也其在閭巷少年攻剽椎埋劫人作姦掘塚鑄幣¶
任俠并兼借交報仇簒逐幽隠不避法禁走死地如騖¶
者其實皆為財用耳今夫趙女鄭姬設形容揳鳴琴揄¶
長袂躡利屣目挑心招出不逺千里不擇老少者奔富¶
厚也游閒公子飾冠劒連車騎亦為富貴容也弋射漁¶
獵犯晨夜冒霜雪馳阬谷不避猛獸之害為得味也博¶
戲馳逐鬭雞走狗作色相矜必争勝者重失負也醫方¶
<pb:KR3k0043_WYG_046-25a>¶
諸食技術之人焦神極能為重糈也吏士舞文弄法刻¶
章偽書不避刀鋸之誅者没于賂遺也農工商賈畜長¶
固求富益貨也此有知盡能索耳終不餘力而讓財矣¶
諺曰百里不販樵千里不販糴居之一歲種之以榖十¶
歲樹之以木百歲來之以徳徳者人物之謂也今有無¶
秩禄之奉爵邑之入而樂與之比者命曰素封封者食¶
租稅歲率户二百千户之君則二十萬朝覲聘享出其¶
中庶民農工商賈率亦歲萬息二千户百萬之家則二¶
<pb:KR3k0043_WYG_046-25b>¶
十萬而更徭租賦出其中衣食之欲恣所好美矣故曰¶
陸地牧馬二百蹄牛蹄角千千足羊澤中千足彘水居¶
千石魚陂山居千章之材安邑千樹&ZX-111c41;燕秦千樹栗蜀¶
漢江陵千樹橘淮北常山已南河濟之間千樹萩陳夏¶
千畝漆齊魯千畝桑麻渭川千畝竹及名國萬家之城¶
帶郭千畝畝鍾之田若千畝巵茜千畦薑韭此其人皆¶
與千户侯等然是富給之資也不窺市井不行異邑坐¶
而待收身有處士之義而取給焉若至家貧親老妻子¶
<pb:KR3k0043_WYG_046-26a>¶
軟弱歲時無以祭祀進醵飲食被服不足以自通如此¶
不慙耻則無所比矣是以無財作力少有鬭智既饒爭¶
時此其大經也今治生不待危身取給則賢人勉焉是¶
故本富為上末富次之姦富最下無巖處竒士之行而¶
長貧賤好語仁義亦足羞也¶
凡編户之民富相什則卑下之伯則畏憚之千則役萬¶
則僕物之理也夫用貧求富農不如工工不如商刺繡¶
文不如倚市門此言末業貧者之資也通邑大都酤一歲¶
<pb:KR3k0043_WYG_046-26b>¶
千釀醯醬千&ZX-111add;漿千甔屠牛羊彘千皮販榖糶千鍾薪¶
藁千車船長千丈木千章竹竿萬个其軺車百乘牛車¶
千兩木器髤者千枚銅器千鈞素木鐵器若巵茜千石¶
馬蹄躈千牛千足羊彘千雙僮手指千筋角丹沙千斤¶
其帛絮細布千鈞文采千匹搨布皮革千石漆千斗蘖¶
麯鹽豉千瓵鮐鮆千斤鯫千石鮑千鈞棗栗千石者三¶
之狐鼦裘千皮羔羊裘千石旃席千具佗果菜千鍾子¶
貸金錢千貫節駔會貪賈三之亷賈五之此亦比千乘¶
<pb:KR3k0043_WYG_046-27a>¶
之家其大率也佗雜業不中什二則非吾財也請畧道¶
當世千里之中賢人所以富者令後世得以觀擇焉¶
蜀卓氏之先趙人也用鐵冶富秦破趙遷卓氏卓氏見¶
虜略獨夫妻推輦行詣遷處諸遷虜少有餘財爭與吏¶
求近處處葭萌唯卓氏曰此地狹薄吾聞汶山之下沃¶
野下有蹲鴟至死不饑民工于市易賈乃求逺遷致之¶
臨卭大喜即鐵山鼓鑄運籌䇿傾滇蜀之民富至僮千¶
人田池射獵之樂擬于人君¶
<pb:KR3k0043_WYG_046-27b>¶
程鄭山東遷虜也亦冶鑄賈椎髻之民富埒卓氏俱居¶
臨卭¶
宛孔氏之先梁人也用鐵冶為業秦伐魏遷孔氏南陽¶
大鼓鑄規陂池連車騎游諸侯因通商賈之利有游閒¶
公子之賜與名然其贏得過當愈于纎嗇家致富數千¶
金故南陽行賈盡法孔氏之雍容魯人俗儉嗇而曹邴¶
氏尤甚以鐵冶起富至巨萬然家自父兄子孫約俛有¶
拾仰有取貰貸行賈徧郡國鄒魯以其故多去文學而¶
<pb:KR3k0043_WYG_046-28a>¶
趨利者以曹邴氏也¶
齊俗賤奴虜而力間獨愛貴之桀黠奴人之所患也唯¶
刁間收取使之逐魚鹽商賈之利或連車騎交守相然¶
愈益任之終得其力起富數千萬故曰寧爵毋刁言其¶
能使豪奴自饒而盡其力周人既纎而師史尤甚轉轂¶
以百數賈郡國無所不至洛陽街居在齊秦楚趙之中¶
貧人學事富家相矜以久賈數過邑不入門設任此等¶
故師史能致七千萬¶
<pb:KR3k0043_WYG_046-28b>¶
宣曲任氏之先為督道倉吏秦之敗也豪傑皆爭取金¶
玉而任氏獨窖倉粟楚漢相距滎陽也民不得耕種米¶
石至萬而豪傑金玉盡歸任氏任氏以此起富富人爭¶
奢侈而任氏折節為儉力田畜田畜人爭取賤賈任氏¶
獨取貴善富者數世然任公家約非田畜所出弗衣食¶
公事不畢則身不得飲酒食肉以此為閭里率故富而¶
主上重之塞之斥也唯橋姚已致馬千匹牛倍之羊萬¶
頭粟以萬鍾計吴楚七國兵起時長安中列侯封君行¶
<pb:KR3k0043_WYG_046-29a>¶
從軍旅齎貸子錢子錢家以為侯邑國在闗東闗東成¶
敗未决莫肯與唯無鹽氏出捐千金貸其息什之三月¶
吴楚平一歲之中則無鹽氏之息什倍用此富埓闗中¶
闗中富商大賈大抵盡諸田田嗇田蘭韋家栗氏安陵¶
杜杜氏亦巨萬此其章章尤異者也皆非有爵邑奉禄¶
㺯法犯姦而富盡椎埋去就與時俯仰獲其贏利以末¶
致財用本守之以武一切用文持之變化有概故足術¶
也若至力農畜工虞商賈為權利以成富大者傾郡中¶
<pb:KR3k0043_WYG_046-29b>¶
者傾縣下者傾鄉里者不可勝數夫纎嗇筋力治生之¶
正道也而富者必用竒勝田農拙業而秦陽以盖一州¶
掘冢姦事也而曲叔以起博戱惡業也而桓發用之富¶
行賈丈夫賤行也而雍樂成以饒販脂辱處也而雍伯¶
千金賣漿小業也而張氏千萬洒削薄技也而郅氏鼎¶
食胃脯簡微耳濁氏連騎馬醫淺方張里擊鐘此皆誠¶
一之所致由是觀之富無經業則貨無常主能者輻輳¶
不肖者瓦解千金之家比一都之君巨萬者乃與王者¶
<pb:KR3k0043_WYG_046-30a>¶
同樂豈所謂素封者耶非也¶
　　　輪扁斵輪　　　　　　　　莊　周(後同/)¶
世之所貴道者書也書不過語語有貴也語之所貴者¶
意也意有所隨意之所隨者不可以言傳也而世因貴¶
言傳書世雖貴之哉猶不足貴也為其貴非其貴也故¶
視而可見者形與色也聰而可聞者名與聲也悲夫世¶
人以形色名聲烏足以得彼之情夫形色名聲果不足¶
以得彼之情則知者不言言者不知而世豈識之哉桓¶
<pb:KR3k0043_WYG_046-30b>¶
公讀書於堂上輪扁斵輪於堂下釋椎鑿而上問桓公¶
曰敢問公之所讀為何言耶公曰聖人之言也曰聖人¶
在乎公曰已死矣曰然則君之所讀者古人之糟魄已¶
夫桓公曰寡人讀書輪人安得議乎有說則可無說則¶
死輪扁曰臣也以臣之事觀之斵輪徐則甘而不固疾¶
則苦而不入不徐不疾得之於手而應於心口不能言¶
有數存於其間臣不能以喻臣之子臣之子亦不能受¶
之於臣是以行年七十而老斵輪古之人與其不可傳¶
<pb:KR3k0043_WYG_046-31a>¶
也死矣然則君之所讀者古人之糟魄已夫¶
　　　梓慶削鐻¶
梓慶削木為鐻(鐻樂器/以夾鐘)鐻成見者驚猶鬼神魯侯見而¶
問焉曰子何術以為焉對曰臣工人何術之有雖然有¶
一焉臣將為鐻未嘗敢以耗氣也必齊以静心齊三日¶
而不敢懐慶賞爵禄齊五日不敢懐非譽巧拙齊七日¶
輒然忘吾有四肢形體也當是時也無公朝其巧專而¶
外骨消然後入山林觀天性形軀至矣然後成見鐻然¶
<pb:KR3k0043_WYG_046-31b>¶
後加手焉不然則已則以天合天器之所以疑神者其¶
是與¶
　　　梓人傳　　　　　　　　　柳宗元¶
裴封叔之第在光徳里有梓人欵其門願傭隟宇而處¶
焉所職尋引規矩繩墨家不居礱斵之器問其能曰吾¶
善度材視棟宇之制髙深圓方短長之宜吾指使而羣¶
工役焉捨我衆莫能就一宇故食於官府吾受禄三倍¶
作於私家吾收其直太半焉他日入其室其牀闕足而¶
<pb:KR3k0043_WYG_046-32a>¶
不能理曰將求他工余甚笑之謂其無能而貪禄嗜貨¶
者其後京兆尹將飾官署余往過焉委羣材會衆工或¶
執斧斤或執刀鋸皆環立嚮之梓人左持引右執杖而¶
中處焉量棟宇之任視木之能舉揮其杖曰斧彼執斧¶
者奔而右顧而指曰鋸彼執鋸者趨而左俄而斤者斵¶
刀者削皆視其色俟其言莫敢自斵者其不勝任者怒¶
而退之亦莫敢愠焉畫宫於堵盈尺而曲盡其制計其¶
毫釐而構大厦無進退焉既成書于上棟曰某年某月¶
<pb:KR3k0043_WYG_046-32b>¶
日某建則某姓字也凡執用之工不在列余圜視大駭¶
然後知其術之工大矣繼而嘆曰彼將捨其手藝專其¶
心智而能知體要者歟吾聞勞心者役人勞力者役於¶
人彼其勞心者歟能者用而智者謀彼其智者歟是足¶
為佐天子相天下法矣物莫近乎此也彼為天下者本¶
於人其執役者為徒𨽻為鄉師里胥其上為下士又其¶
上為中士為上士又其上為大夫為卿為公離而為六¶
職判而為百役外薄四海有方伯連帥郡有守邑有宰¶
<pb:KR3k0043_WYG_046-33a>¶
皆有佐政其下有胥吏又其下皆有嗇夫版尹以就役¶
焉猶衆工之各有執伎以食力也彼佐天子相天下者¶
舉而加焉指而使焉條其紀綱而盈縮焉齊其法制而¶
整頓焉猶梓人之有規矩繩墨以定制也擇天下之士¶
使稱其職居天下之人使安其業視都知野視野知國¶
視國知天下其逺邇細大可手據其圖而究焉猶梓人¶
畫宫於堵而績于成也能者進而用之使無所徳不能¶
者退而休之亦莫敢愠不衒能不矜名不親小勞不侵¶
<pb:KR3k0043_WYG_046-33b>¶
衆官日與天下之英才討論其大經猶梓人之善運衆¶
工而不伐藝也夫然後相道得而萬國理矣相道既得¶
萬國既理天下舉首而望曰吾相之功也後之人循其¶
跡而慕曰彼相之才也士或談殷周之理者曰伊傅周¶
召其百執事之勤勞而不得紀焉猶梓人自名其功而¶
執用者不列也大哉相乎通是道者所謂相而已矣其¶
不知體要者反此以恪謹為公簿書為尊衒能矜名親¶
小勞侵衆官竊取六職百役之事听听於府庭而遺其¶
<pb:KR3k0043_WYG_046-34a>¶
大者逺者焉所謂不通是道者也猶梓人而不知繩墨¶
之曲直規矩之方員尋引之短長姑奪衆工之斧斤刀¶
鋸以佐其藝又不能備其工以至敗績用而無所成也¶
不亦繆歟或曰彼主為室者倘或發其私智牽制梓人¶
之慮奪其世守而道謀是用雖不能成功豈其罪耶亦¶
在任之而已余曰不然夫繩墨誠陳規矩誠設髙者不¶
可抑而下也狹者不可張而廣也由我則固不由我則¶
圮彼將樂去固而就圮也則卷其術黙其智悠爾而去¶
<pb:KR3k0043_WYG_046-34b>¶
不屈吾道是誠良梓人耳其或嗜其貨利忍而不能捨¶
也喪其制量屈而不能守也棟撓屋壊則曰非我罪也¶
可乎哉可乎哉余謂梓人之道類於相故書而藏之梓¶
人盖古之審曲靣勢者今謂之都料匠云¶
　　　營造法式　　　　　　　　李　誡¶
方圓平直周官考工記圜者中規方者中矩立者中垂¶
衡者中水鄭司農注云治材居材如此乃善也　墨子¶
子墨子言曰天下從事者不可以無法儀雖至百工從¶
<pb:KR3k0043_WYG_046-35a>¶
事者亦皆有法百工為方以矩為圜以規直以繩衡以¶
水正以垂無巧工不巧工皆以此五者為法巧者能中¶
之不巧者雖不能中依放以從事猶愈於已　周髀算¶
經昔者周公問於商髙曰數安從出商髙曰數之法¶
出於圜方圜出於方方出於矩矩出於九九八十一萬¶
物周事而圜方用焉大匠造制而規矩設焉或毁方而¶
為圜或破圜而為方方中為圜者謂之圜方圜中為方¶
者謂之方圜也　韓子曰無規矩之法繩墨之端雖班¶
<pb:KR3k0043_WYG_046-35b>¶
亦不能成方圜　看詳諸作制度皆以圜方直平為凖¶
至如八稜之類及欹斜羡(禮圖云羡為不圜之貌璧羡/以為量物之度也鄭司農云)¶
(羡猶延也以善切其/袤一尺而廣狹焉)陊(史記索隠云陊謂狹長而方去/其角也陊下果切俗作隋非)¶
亦用規矩取法今謹按周官考工記等修立下條　諸¶
取圜者以規方者以矩直者抨繩取則立者垂繩取正¶
横者定水取平¶
取徑圍九章筭經李淳風注云舊術求圜皆以周三徑¶
一為率若用之求圜周之數則周少而徑多徑一周三¶
<pb:KR3k0043_WYG_046-36a>¶
理非精密盖術從簡要略舉大綱而言之今依密率以¶
七乘周二十二而一即徑以二十二乘徑七而一即周¶
　看詳今來諸工作已造之物及制度以周徑為則者¶
如㸃量大小須於周内求徑或于徑内求周若用舊例¶
以圍三徑一方五斜七為據則踈略頗多今謹按九章¶
筭經及約斜長等密率修立下條諸徑圍斜長依下項¶
　圜徑七其圍二十有二　方一百其斜一百四十有¶
一　八稜徑六十每面二十有五其斜六十有五六稜¶
<pb:KR3k0043_WYG_046-36b>¶
徑八十有七每靣五十其斜一百圜徑内取方一百中¶
得七十有一方内取圜徑一得一(八棱六棱/取圜凖此)¶
取正詩定之方中又揆之以日注云定營室也方中昏¶
正四方也揆度也度日出日入以知東西南視定北凖¶
極以正南北周禮天官惟王建國辨方正位　考工記¶
置&ZX-111512;以垂視以景為規識日出之景與日入之景夜考¶
之極星以正朝夕鄭司農註云自日出而畫其景端以¶
至日入既則為規測景兩端之内規之規之交乃審也¶
<pb:KR3k0043_WYG_046-37a>¶
度兩交之間中屈之以指&ZX-111512;則南北正日中之景最短¶
者也極星謂北辰　管子夫繩扶掇以為正　字林□¶
(時釧/切)垂臬望也　刋謬證俗音字今山東匠人猶言垂¶
繩視正為□　看詳今來凡有興造既以水平定地平¶
靣然後立表測景望星以正四方正與經傳相合　取¶
正之制先于基址中央日内置圜版徑一尺三寸六分¶
當心立表髙四寸徑一分畫表景之端記日中最短之¶
景次施望筒于其上望日星以正四方　望筒長一尺¶
<pb:KR3k0043_WYG_046-37b>¶
八寸方三寸(用版/合造)兩罨頭開圜眼徑五分筒身當中兩¶
壁用軸安於兩立頰之内其立頰自軸至地髙三尺廣¶
三寸厚二寸晝望以筒指南令日景透北夜望以筒指¶
北于筒南望令前後兩竅内正見北辰極星然後各垂¶
繩墜下記望筒兩竅心於地以為南則四方正　若地¶
勢偏袤既以景表望筒取正四方或有可疑處則更以¶
水池景表較之其立表髙八尺廣八寸厚四寸上齊(後/斜)¶
(向下/三寸)安于池阪之上其池阪長一丈三尺中廣一尺于¶
<pb:KR3k0043_WYG_046-38a>¶
一尺之内隨表之廣刻線兩道一尺之外開水道環四¶
周廣深各八分用水定平令日景兩邊不出則線以池¶
版所指及立表心為南則四方正(安置令立表在南池/版在北其景夏至順)¶
(線長三尺冬至長一丈三尺其立/表内向池阪處用曲尺較令方正)¶
定平周官考工記匠人建國水地以垂鄭司農注云於¶
四角立植而垂以水望其髙下髙下既定乃為位而平¶
地　莊子水静則平中凖大匠取法焉　管子夫凖壊¶
險以為平　尚書大傳非水無以凖萬里之平　釋¶
<pb:KR3k0043_WYG_046-38b>¶
名水凖也平凖物也　何晏景福殿賦惟工匠之多端¶
固萬變之不窮讎天地以開基並列宿而作制制無細¶
而不協於規景作無微而不違於水臬五臣注云水臬¶
水平也　看詳今來凡有興建須先以水平望基四角¶
所立之柱定地平靣然後可以安置柱石正與經傳相¶
合　定平之制既正四方據其位置於四角各立一表¶
當心安水平其水平長二尺四寸廣二寸五分髙二寸¶
下施立樁長四尺(安&ZX-1117e8;/在内)上靣横坐水平兩頭各開池方¶
<pb:KR3k0043_WYG_046-39a>¶
一寸七分深一寸三分(或中心更開/池者方深同)身内開槽子廣深¶
各五分令水通過於兩頭池子内各用水浮子一枚(用/三)¶
(池者水浮子/或亦用三枚)方一寸五分髙一寸二分刻上頭令側薄¶
其厚一分浮於池内望兩頭水浮子之首遥對立表處¶
於表身内畫記即知地之髙下(若槽内如有不可用水/處即於樁子當心施墨)¶
(線一道上垂繩墜下令繩對墨線心則上槽自平/與用水同其槽底與墨線兩邊用曲尺較令方正)　凡¶
定柱礎取平須更用貞尺較之其貞尺長一丈八尺廣¶
四寸厚二寸五分當心上立表髙四尺(廣厚/同上)於立表當¶
<pb:KR3k0043_WYG_046-39b>¶
心自上至下施墨線一道垂繩墜下令繩對墨線心則¶
其下地靣自平(其貞尺身上平處與立表上墨/線兩邊亦用曲尺較令方正)¶
舉折周官考工記匠人為溝洫葺屋三分瓦屋四分鄭¶
司農注云各分其修以其一為峻　通俗文屋上平曰¶
陠(必孤/切)　刋謬證俗音字陠今猶言陠峻也　皇朝景¶
文公宋祁筆録今造屋有曲折者謂之庯峻齊魏間以¶
人有儀矩可喜者謂之庯峭盖庯峻也(今謂之/舉折)　看詳¶
今來舉屋制度以前後撩檐方心相去逺近分為四分¶
<pb:KR3k0043_WYG_046-40a>¶
自撩檐方背上至脊槫背上四分中舉起一分雖殿閣¶
與㕔堂及廊屋之類略有增加大抵皆以四分舉一為¶
祖正與經傳相合今謹按周官考工記修立下條　舉¶
折之制先以尺為丈以寸為尺以分為寸以氂為分以¶
毫為氂側畫所建之屋於平正壁上定其舉之峻慢折¶
之圜和然後可見屋内梁柱之髙下卯眼之逺近(今俗/謂之)¶
(定側様亦/曰㸃草架)舉屋之法如殿閣樓臺先量前後撩檐方心¶
相去逺近分為三分(若餘屋柱頭作或不出/跳者則用前後檐柱心)從撩檐方¶
<pb:KR3k0043_WYG_046-40b>¶
背至脊槫背舉起一分(如屋深三丈即/舉起一丈之類)如㼧瓦㕔堂即¶
四分中舉起一分又通以四分所得丈尺每一尺加八¶
分若㼧瓦廊屋及瓪瓦㕔堂每一尺加五分或瓪瓦廊¶
屋之數每一尺加三分(若兩椽屋不加其副階或/纒腰並二分中舉一分)　折¶
屋之法以舉髙尺丈每尺折一寸每架自上逓減半為¶
法如舉髙二丈即先從脊槫背上取平下屋撩檐方背¶
其上第一縫折二尺又從上第一縫槫背取平下至撩¶
檐方背於第二縫折一尺若椽數多即逐縫取平皆下¶
<pb:KR3k0043_WYG_046-41a>¶
至撩檐方背每縫並減上縫之半(如第一縫二尺第二/縫一尺第三縫五寸)¶
(第四縫二寸/五分之類)如取平皆從槫心抨繩令𦂳為則如架道¶
不匀即約度逺近隨宜加減(以脊槫及撩/檐方為凖)若八角或四¶
角鬭尖亭榭自橑檐方背舉至角梁底五分中舉一分¶
至上簇角梁即兩分中舉一分(若亭榭只用瓪瓦者/即十分中舉四分)¶
簇角梁之法用三折先從大角背自橑檐方心量向上¶
至棖桿卯心取大角梁背一半竝上折簇梁斜向棖桿¶
舉分盡處(其簇角梁上下並出/卯中下折簇梁同)次從上折簇梁盡處量¶
<pb:KR3k0043_WYG_046-41b>¶
至橑檐方心取大角梁背一半立中折簇梁斜向上折¶
簇梁當心之下又次從橑檐方心立下折簇梁斜向中¶
折簇梁當心近下(令中折簇角梁上一半與/上折簇梁一半之長同)其折分並¶
同折屋之制(唯量折以曲尺於絃上/取方量之用瓪瓦者同)¶
定功唐六典凡役有輕重功有短長注云以四月五月¶
六月七月為長功以二月三月八月九月為中功以十¶
月十一月十二月正月為短功　看詳夏至日長有至¶
六十刻者冬至日短有止於四十刻者若一等定功則¶
<pb:KR3k0043_WYG_046-42a>¶
在棄日刻甚多今謹按唐六典修立下條　諸稱功者¶
謂中功以十分為率長功加一分短功減一分¶
屋楹數王盈孫傳僖宗還議立太廟盈孫議曰故廟十¶
一室二十三楹楹十一梁垣墉廣袤稱之禮記兩楹知¶
為兩柱之間矣然楹者柱也自其奠廟之所而言兩楹¶
則間于廟兩柱之中于義易曉後人記屋室以若干楹¶
言之其將通數一柱為一楹耶抑以柱之一列為一楹¶
也此無辨者據盈孫此議則以柱之一列為一楹也¶
<pb:KR3k0043_WYG_046-42b>¶
　　　木經　　　　　　　　　　沈　括¶
營舍之法謂之木經或云喻晧所撰凡屋有三分(去/聲)自¶
梁以上為上分地以上為中分階為下分凡梁長幾何¶
則配極幾何以為榱等如梁長八尺配極三尺五寸則¶
㕔法堂也此謂之上分楹若干尺則配堂基若干尺以¶
為榱等若盈一丈一尺則階基四尺五寸之類以至承¶
拱榱桷皆有定法謂之中分階級有峻平慢三等宫中¶
則以御輦為法凡自下而登前竿垂盡臂後竿展盡臂¶
<pb:KR3k0043_WYG_046-43a>¶
為峻道(荷輦十二人前二人曰前竿女二人曰前絛又/次曰前會後三人曰後脇又後曰後絛末後曰)¶
(後竿輦前隊長一人曰/傳唱後一人曰報賽)前竿平肘後竿平肩為慢道前¶
竿垂手後竿平肩為平道此之為下分其書三卷近歲¶
土木之工益為嚴善舊木經多不用未有人重為之亦¶
良工之一業也¶
　¶
　¶
　¶
<pb:KR3k0043_WYG_046-43b>¶
　¶
　¶
　¶
　¶
　¶
　¶
　¶
　稗編卷四十六¶
