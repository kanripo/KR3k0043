# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.742056
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十七
<pb:KR3k0043_WYG_047-1a>¶
欽定四庫全書¶
　稗編卷四十七　　　　　明　唐順之　撰¶
　　諸家五(天文/)¶
　　　天問　　　　　　　　　　屈　原(楚辭/)¶
遂古之初誰傳道之上下未形何由考之㝠昭瞢闇誰¶
能極之馮翼惟象何以識之(馮翼氤氲之貌隂陽轉/運馮馮翼翼孰識形象)明¶
明闇闇惟時何為隂陽三合(天地/人)何本何化圜則九重¶
(天圓/九重)孰營度之惟兹何功孰初作之幹維焉繫(天運/幹維)天¶
<pb:KR3k0043_WYG_047-1b>¶
極焉加八柱何當東南何虧九天之際安放安屬隅隈¶
多有誰知其數天何所沓(沓合也天與/地合會何所)十二焉分(十二/辰)¶
日月安屬列星安陳出自湯谷次于蒙氾自明及晦所¶
行幾里夜光何徳死則又育厥利維何而顧莵(月/兎)在腹¶
女岐無合(女岐神女無/夫生九子)夫焉取九子伯强(疫/鬼)何處惠氣¶
(和/氣)安在何闔而晦何開而明角宿未旦曜靈(日/也)安藏不¶
任汨(治/也)鴻師何以尚之僉曰何憂何不課而行之(鯀不任/治水堯)¶
(何不試而/遽行之也)鴟龜曵銜鮌何聴焉(堯殺鯀羽山為飛鳥水/中銜而食之鯀復能不)¶
<pb:KR3k0043_WYG_047-2a>¶
(聴之/乎)順欲成功帝何刑焉(鯀設能順衆人之欲而/成其功堯何故戮之)永遏¶
在羽山(鮌囚/羽山)夫何三年不施(施刑/殺也)伯禹愎鮌夫何以變¶
化纂就前緒遂成考功何續初繼業而厥謀不同洪泉¶
極深何以窴(填本避/諱而改)之地方九則何以墳之應龍何畫¶
(或曰禹治水時有龍以尾畫/導水徑所當决者因而治之)河海何歴鮌何所營禹何¶
所成康回(共工/名)慿怒墬何故以東南傾(共工與顓帝戰/不勝怒而觸不)¶
(周之山天維絶地/柱折故東海傾)九州安錯川谷何洿東流不溢孰知¶
其故東西南北其修孰多南北順㯐(音/妥)其衍幾何崑崙¶
<pb:KR3k0043_WYG_047-2b>¶
縣圃(山在西北乃元氣/所出其顛曰𤣥圃)其凥安在增城九重其髙幾里¶
(淮南言崑崙山九重其/髙萬一千里上與天通)四方之門其誰從焉西北闢啓¶
何氣通焉日安不到燭龍何照羲和(日/御)之未揚若華何¶
光(若木之光華/其華下照地)何所冬暖何所夏寒焉有石林何獸能¶
言焉有龍虬(有角曰龍/無角曰虬)負熊以逰雄虺九首儵忽焉在¶
(儵忽電光也有雄虺/一身九頭速若電光)何所不死長人何守靡蓱九衢枲¶
華安居靈蛇吞象(山海經南方有蛇/吞象三年出其骨)厥大何如黑水𤣥¶
趾三危安在延年不死夀何所止鯪魚何所(鯪鯉有四/足出南方)¶
<pb:KR3k0043_WYG_047-3a>¶
鬿(音/祈)堆焉處(鬿堆竒/獸也)羿焉彃日烏焉解羽(淮南言堯時/十日並出羿)¶
(射落其九日/中九烏皆死)禹之力獻功降省下土方焉得彼嵞(與塗/同)¶
山女而通之於台桑閔妃匹合厥身是繼(禹之所以憂/無妻欲立繼)¶
(嗣/)胡為嗜不同味而快鼂(與朝/同)飽(不與衆人同嗜欲而/快一朝之情故以辛)¶
(酉日娶甲/子日去)啓代益作后卒然離蠥(一作孽並/魚列反)何啓惟憂¶
而能拘是達皆歸䠶□(音菊/窮也)而無害厥躬何后益作革¶
而禹播降啓棘賔商(陳列/宫商)九辯九歌(啓/樂)何勤子屠母而¶
死分竟墬(古地字禹腷剥母背而生/何能有聖徳勤勞天下)帝降夷羿革孽夏¶
<pb:KR3k0043_WYG_047-3b>¶
民胡羿射夫河伯而妻彼雒嬪(傳曰河伯化白龍羿射/𦕈其左目羿又夢與洛)¶
(水神宓/妃交)馮珧(弓/名)利决封豨是射何獻蒸肉之膏而后帝¶
不若(羿射封豕以其肉/膏祭天天猶不順)浞娶純狐(純狐/氏女)眩妻爰謀何羿¶
之射革而交吞揆之(何羿之射勇而其/衆交進吞謀之)阻窮西征巖何¶
越焉化為黄熊巫何活焉(堯放鮌羽山西行越險因墮死/化為黄熊入於羽淵豈巫所)¶
(能/活)咸播秬黍莆雚是營(禹平水萬民皆得/耕種於莆雚之地)何由并投而¶
鮌疾修盈白蜺(蜺雲之有/色似龍者)嬰茀(崔文子學仙於王子喬/子喬化為蜺而嬰茀持)¶
(藥與崔崔驚怪射之因墮其藥俯而觀之子喬之尸也/崔取子喬尸覆以筐幣須㬰化為大鳥飛鳴而去崔焉)¶
<pb:KR3k0043_WYG_047-4a>¶
(能亡子喬之身乎/言仙人不可殺也)胡為此堂安得夫良藥不能固臧天¶
式縱横陽離爰死(天法有隂陽從/横人離陽即死)大鳥何鳴夫焉喪厥¶
體蓱號起雨(萍翳雨師/號呼起雨)何以興之撰體恊脅鹿何以膺¶
之(天撰十二神鹿一身八足/兩頭何獨膺受此形體)鼇戴山抃(列仙傳曰有巨/靈之鼇背負蓬)¶
(萊之山而抃/戲滄海之中)何以安之釋舟陵行何以遷之(鼇所以能/負山若舟)¶
(船在水中也使釋水而/陵行可能遷徙山乎)惟澆在户何求於嫂何少康逐¶
犬而顛隕厥首(少康因獵放/犬遂襲殺澆)女岐(澆/嫂)縫裳而館同爰止¶
何顛易厥首而親以逢殆湯謀易旅(湯疑作康謂少/康有衆一旅也)何¶
<pb:KR3k0043_WYG_047-4b>¶
以厚之覆舟斟尋(少康滅斟尋/氏奄若覆舟)何道取之桀伐蒙山何¶
所得焉(桀伐蒙山之/國得妺喜)妺喜何肆湯何殛焉舜閔在家父¶
何以鰥堯不姚告二女何親厥萌在初何所意(古億/字)焉¶
(賢者預見萌芽而/知存亡善惡所終)璜臺十成(箕子見象箸而/知必作瑤臺)誰所極焉¶
登立為帝(言宓犧作八卦修徳/行道萬民立以為帝)孰道尚之女媧有體(女/媧)¶
(人頭蛇身一/日七十化)孰制匠之舜服厥弟終然為害何肆犬豕¶
而厥身不危敗吴獲迄古(古公/亶父)南嶽是止(吴國得賢君/至古公亶父)¶
(之時而遇太伯隂/讓王季採藥南岳)孰期去斯得兩男子(兩男子太/伯仲雍也)縁鵠¶
<pb:KR3k0043_WYG_047-5a>¶
飾玉(伊尹烹鵠/羮飾玉鼎)后帝是饗何承謀夏桀終以滅喪帝乃¶
降觀下逢伊摯何條放致罰而黎伏大説簡狄在臺嚳¶
何宜𤣥鳥致貽女何喜(帝嚳之妃言簡狄侍帝嚳在臺/上有飛燕墮遺其卵喜而吞之)¶
(因生/契也)該秉季徳(該包也言湯能包持契之末/徳故天佑之以為民主也)厥父是臧¶
胡終弊於有扈牧夫牛羊(有扈澆國名也澆滅夏后相/之遺腹子曰少康後爲有仍)¶
(牧正典主牛羊遂/攻殺澆滅有扈)干恊時舞何以懐之(舜懐/有苖)平脇曼膚¶
(紂形體/曼澤)何以肥之有扈牧竪云何而逢擊牀先出(擊殺/有扈)¶
(於/牀)其命何從恒秉季徳焉得夫朴牛(湯常能秉持契之/末徳天嘉其志出)¶
<pb:KR3k0043_WYG_047-5b>¶
(獵得/大瑞)何往營班禄不但還來昏微遵迹有狄不寧何繁¶
鳥萃棘負子肆情(晉大夫解居父聘吴過陳之墓門見/婦人負其子欲與之淫婦人引詩刺)¶
(之曰墓門雖無/人棘上有鴞萃)眩弟並淫危害厥兄(象眩惑其/父母害舜)何變化¶
以作詐而後嗣逢長成湯東巡有莘爰極(湯東巡狩從/有莘氏乞匄)¶
(伊尹四得妃/以為内輔)何乞彼小臣而吉妃是得水濵之木得彼¶
小子(伊尹母因溺死化為空桑/之林有小兒啼人取養之)夫何惡之媵有莘之婦¶
湯出重泉(言桀拘湯/於重泉)夫何辠尤不勝心伐帝(湯不勝衆/心而伐桀)¶
夫誰使挑之會鼂(與朝/同)爭盟何踐吾期(武王將伐紂會/天大雨道難武)¶
<pb:KR3k0043_WYG_047-6a>¶
(王晝夜行曰膠鬲今報紂矣甲子日不到/紂必殺之吾故不敢休息欲救賢者之死)蒼鳥羣飛孰¶
使萃之列擊紂躬叔旦不嘉(武王至孟津白魚入王舟/羣臣以為休哉周公曰雖)¶
(休勿休朱云周公不喜武/王以黄鉞親斬紂頭事也)何親揆發定周之命以咨嗟¶
授殷天下其位安施反成乃亡其罪伊何爭遣伐器何¶
以行之並驅擊翼何以將之昭后成逰南土爰底厥利¶
惟何逢彼白雉(昭王出㳺至楚楚人沉之昭王南㳺何/利於楚乎越裳獻白雉昭王徳不能致)¶
(欲親往/迎之)穆王巧挴夫何周流環理天下夫何索求妖夫曵¶
衒何號於市(謠曰檿弧箕/服寔亡周國)周幽誰誅焉得夫褒姒天命¶
<pb:KR3k0043_WYG_047-6b>¶
反側何罰何怙齊桓九合卒然身殺彼王紂之躬孰使¶
亂惑何惡輔㢸(即/弼)讒諂是服比干何逆而抑沈之雷開¶
(開佞/臣)何順而賜封之何聖人(文/王)之一徳卒其異方(異方/皆服)¶
梅伯受醢箕子佯狂稷維元子帝何篤之投之於氷上¶
鳥何燠之何馮弓挾矢(武伐/紂)殊能將之既驚帝切激何¶
逢長之伯昌號衰秉鞭作牧何令徹彼岐社命有殷國¶
遷藏就岐何能依殷有惑婦何所譏(妲己惑紂/不可譏諫)受賜兹¶
醢西伯上告(紂醢楊伯賜諸侯文/王受之祭告上天)何親就上帝罰殷之¶
<pb:KR3k0043_WYG_047-7a>¶
命以不救師望在肆昌何識鼓刀揚聲后何喜(吕望鼓/刀在列)¶
(肆文王親往問之對曰下屠屠牛/上屠屠國文王喜載與俱歸也)武發殺殷何所悒載¶
尸集戰何所急伯林雉經維其何故何感天抑地夫誰¶
畏懼皇天集命惟何戒之受禮天下又使至代之初湯¶
臣摯後兹承輔何卒官湯尊食宗緒勲闔夢生少離散¶
亡何壯武厲能流厥嚴(闔廬少小離亡何能壯/大厲其勇武流其威也)彭鏗斟¶
雉帝何饗(彭祖好和滋味善斟雉羮能/事帝堯帝堯美而饗食之)受夀永多夫何¶
長中央共牧后何怒(中央之州有岐首之蛇爭/共食牧草之實自相嚙)蠭蛾微¶
<pb:KR3k0043_WYG_047-7b>¶
命力何固驚女采薇鹿何祐北至回水萃何喜(昔有女/子采薇)¶
(有所驚而走北至於回水/之上因獲鹿其家遂昌)兄有噬犬弟何欲(朱云舊説/以為秦公)¶
(子鍼之事/未知是否)易之以百兩卒無禄薄暮雷電歸何憂(王逸/云屈)¶
(原書壁所問畧訖日暮欲去時天大雨雷電思/念復至自解曰歸何憂乎朱云此下皆不可曉)厥嚴不¶
奉帝何求伏匿穴處爰何云荆勲作師夫何長(楚邊邑/處女與)¶
(吳邊邑處女爭采桑於境上相傷二家怒而相攻楚/師滅吳時屈原諫言我先為不直恐不可長久也)悟¶
過改更我又何言吴光爭國久余是勝何環穿自閭社¶
丘陵爰出子文(子文之母穿棄之林中有閭社通於丘/陵以淫而生子文虎乳之以為神異乃)¶
<pb:KR3k0043_WYG_047-8a>¶
(取收/養焉)吾告堵敖以不長(堵敖楚賢人也屈原放時告詔/堵敖曰楚國將衰不復能久長)¶
(也/)何試上自予忠名彌彰(屈原言我敢甞試君上自號/忠直之名以顯彰後世乎)¶
　　　天對　　　　　　　　　　柳宗元¶
對本始之茫誕者傳焉鴻靈幽紛曷可言焉㫚(呼骨/反)黑¶
晣眇往來屯屯龎昧草化惟元氣存而何為焉合焉者¶
三一以統同吁炎吹泠交錯而功無營以成沓陽而九¶
運轅渾淪蒙以圜號㝠疑𤣥釐無功無作烏傒繫維乃¶
糜身位無極之極漭彌非垠或形之加孰取大焉皇熙¶
<pb:KR3k0043_WYG_047-8b>¶
亹亹胡棟胡宇宏離不屬焉恃夫八柱無青無黄無赤¶
無黑無中無旁烏際乎天則巧欺淫誑幽陽以别無隈¶
無隅曷懵厥列折篿剡筳(音専楚詞云索瓊茅以/筳篿注謂折竹小曰篿)午(交/午)¶
(也/)施旁竪鞠明究曛自取十二非余之為焉以告汝規¶
燬魄淵(日月/也)太虛是屬基地萬熒(列星/也)咸焉是託輻旋¶
南畫軸奠于北孰彼有出次惟汝方之側平施旁運惡¶
有谷氾當焉為明不逮為晦度引無窮不可以里燬炎¶
莫儷淵迫而魄遐違乃專何以死育𤣥隂多缺爰感厥¶
<pb:KR3k0043_WYG_047-9a>¶
兎不形之形惟神是類陽健隂淫降施蒸摩岐靈而子¶
焉以夫為怪瀰㝠更伯强乃陽順和調度應氣出行時¶
届時縮何有處鄉明焉非闢晦兮非藏孰旦孰幽繆躔¶
(纒結/也)于經蒼龍之寓而迋(其往切/欺也)彼角亢惟鮌譊譊鄰¶
聖而孽恒師龎蒙乃尚其圮后惟師之難矉頞使試(衆/不)¶
(察其圮族而舉之/堯非樂於用之也)盗堙息壤招帝震怒賦刑在下而投¶
棄於羽方陟元子以𦙍功定地胡離厥考而鴟龜肆喙¶
氣孽宜害而嗣續得聖汙塗而蕖夫固不可以類&ZX-1117e8;躬¶
<pb:KR3k0043_WYG_047-9b>¶
躄歩(&ZX-1117e8;張泥切手足腁胝也躄必益切/跛也禹治水渉山川病足故也)橋(以上/山)楯(行泥/上)¶
勩(禹世切又/音曵營也)踣(僵/也)厥十有三載乃盖考醜宜儀刑九疇¶
受是𤣥寳(禹錫/𤣥圭)昏成厥孼昭生于徳惟氏之繼夫孰謀¶
之式行鴻下隤厥丘乃降焉填絶淵然後夷于土從民¶
之宜乃九于野墳厥貢藝而有上中下胡聖為不足反¶
謀龍智畚鍤究勤而期畫厥尾圜㦞廓大厥立不植地¶
之東南亦已西北彼回小子胡顛隕爾力夫誰駭汝為¶
此而以慁天極州錯富媪(后土/富嫗)爰定于趾躁川静谷形¶
<pb:KR3k0043_WYG_047-10a>¶
有髙庳東窮歸墟(列子渤海之東不知幾億萬里有/壑焉實惟無底之谷名曰歸墟)又¶
環西盈脉宂土區而濁濁清清墳壚燥䟽渗渴而升充¶
融有餘泄漏復行器運浟浟(音悠水/流貌)又何溢為東西南¶
北其極無方夫何鴻洞而課校修長茫忽不凖孰衍孰¶
窮積髙于乾崑崙攸居蓬首虎齒爰處爰都(水經云崑/崙下有弱)¶
(水之淵環之有蓬頭虎/齒戴勝而處者王母也)増城之髙萬有三千清温燠寒¶
迭出于時時之丕革由是而門辟啓以通兹氣之元修¶
龍口燎爰北其首九隂極㝠厥朔以炳惟若之華禀羲¶
<pb:KR3k0043_WYG_047-10b>¶
以耀狂山凝凝(音/嶷)氷于北至爰有炎洲司寒不得以試¶
石胡不林往視西極獸言嘐嘐人名是達(猩猩能/知人名)有虬¶
蜲蛇不角不鱗嬉夫𤣥熊相待以神南有怪虺羅首以¶
噬倐忽之居帝南北海(莊子南海之帝為倐北海之帝/為忽倐忽在莊子甚明王逸以)¶
(為電非也朱云招魂説雄虺九首往來倐/忽正謂此也莊子寓言恐非屈原本意)員丘之國身¶
民後死(山海經不死民在交脛國東其人黒色夀不死/員丘上有不死樹食之夀有赤水飲之不老)¶
封嵎之守其横九里(國語仲尼曰汪芒氏之君守封嵎/之山者也榖梁傳叔孫得臣敗長)¶
(狄身横九畆又/防風氏長三丈)有萍九岐(山海經言其岐五衢又云四/衢之岐也王逸以為生九衢)¶
<pb:KR3k0043_WYG_047-11a>¶
(中恐謬又浮山有草其/葉如麻赤華即枲華也)厥圖以詭浮山孰産赤華伊枲¶
巴蛇腹象足覿厥大三歲遺骨其修己號黒水淫淫窮¶
于不姜𤣥趾則北三危則南僊者幽幽夀焉孰慕短長¶
不齊咸各有止胡紛華漫汗而潛謂不死鯪魚人貌邇¶
列姑射(在海中近/列姑射)鬿雀峙北(堆當為崔鬿崔在虢山如/鷄虎爪食人王逸注誤雀)¶
(作/崔)號惟人是食焉有十日其火百物羿宜炭赫厥體胡¶
庸以枝屈(禮記射支/左屈右)大澤千里羣鳥是解(山海經曰大/澤千里羣鳥)¶
(之所解柳云鳥當作烏後人因上句改鳥為烏朱云栁說/則别是一事如舊說為日中之烏而借觧羽二字以問亦)¶
<pb:KR3k0043_WYG_047-11b>¶
(通/)禹懲于續嵞婦亟合胈(蒲末/切)離厥膚三門以不眂(禹/治)¶
(水股無胈三過門/不入眡與視同)呱呱之不衋而孰圖味卒燥中野民¶
攸宇攸暨彼呱克臧俾姒作夏獻后益於帝諄諄以不¶
命復為叟耆曷戚曷孽呱勤于徳民以乳活扈仇厥正¶
帝授柄以撻兇窮聖庸夫孰克害益革民艱咸粲厥粒¶
惟禹授以土爰稼萬億違溺踐垍休居以康食姑不失¶
胡往不道(一本不失下/有性天字)啓達厥聲堪與以呻辨同容之¶
序帝以&ZX-11165e;(莫候/切)嬪禹母産聖何疈厥旅彼淫言亂噣(音/呪)¶
<pb:KR3k0043_WYG_047-12a>¶
(與咮同/口也)聦馘以不處夷羿滔荒割更后相夫孰作厥孽¶
而誣帝以降震皜厥鱗集于皖肆呌帝不諶失位滋嫚¶
有洛之嫮(好/也)焉妻于狡夸夫快殺鼎豨以慮飽馨膏腴¶
帝叛徳恣力胡肥台舌喉而濫厥福寒讒婦謀后夷卒¶
戕荒棄于野俾姧民是臧舉土作仇徒怙身弧(羿淫於/原獸寒)¶
(浞殺而/烹之)鯀殛羽巖化黄而淵子宜播殖稺于丘于川維¶
莞維蒲維菰維蘆丕徹以圖民以讙以都堯酷厥父厥¶
子激以功克碩厥祀後世是郊(鯀為/夏郊)王子怪駭蜺形茀¶
<pb:KR3k0043_WYG_047-12b>¶
裳衣褫操戈猶懵夫藥良終鳥號以㳺奮厥篚筐曶漠¶
莫謀形胡在胡亡幽陽潛㸑隂蒸而雨萍慿以興厥號¶
爰所氣怪以神爰有竒軀脇屬支偶尸帝之隅宅靈之¶
丘掉焉不危鼇厥首而恒以恬夷要釋而陵殆或謫之¶
龍伯負骨帝尚窄之澆嫪(音勞又郎/到切妬也)以力兄麀聚之康¶
假于田肆克宇之既裳既舍宜咸墜厥首湯奮癸旅爰¶
以傴拊載厥徳于葛以詰仇餉康復舊物尋焉保之覆¶
舟喻易尚或艱之惟桀嗜色戎得蒙昧淫處暴娱以大¶
<pb:KR3k0043_WYG_047-13a>¶
啓厥伐瞽父仇舜鰥以不儷堯專以女兹俾𦙍厥世惟蒸¶
蒸翼翼于媯之汭紂臺于璜箕克兆之惟徳登帝師以首¶
之媧軀虺號占以類之胡曰日化七十工獲詭之舜弟眂¶
厥仇畢屠水火夫固優㳺以聖而孰殆厥禍犬齗于徳終¶
不克以噬昆庸致愛邑鼻(鼻即有庳/象所封邑)以賦富嗟伯之仁遜¶
季旅嶽雍同度厥義以嘉吴國空桑鼎殷諂羮厥鵠惟軻¶
知言&ZX-111c16;焉以為不仁易愚危夫曷揆曷謀咸逃叢淵虐后¶
以劉(殺/也)降厥觀於下匪摯孰承條伐巢放民用潰厥疣以¶
<pb:KR3k0043_WYG_047-13b>¶
夷于膚夫曷不謡嚳狄禱禖契形于胞胡乙鷇之食而怪¶
焉以嘉該徳𦙍考蓐収于西虎爪手鉞尸刑以司慝牧正¶
矜矜澆扈爰踣階干以娱苗革而格不迫以死夫胡狃厥¶
賊辛后騃(五該/切)狂無憂以肥肆蕩弛厥體而充膏于肌嗇¶
寳被躬焚以旗之(辛紂也紂敗衣寳玉之衣赴火而/死武王斬紂頭懸之太白之旗)扈釋¶
于牧力使后之民仇焉寓啓牀以斮殷武踵徳爰獲牛之¶
朴(湯出獵/得大牛)夫唯陋民是冒而丕號以瑞卒營而班民心是¶
市(還以所獲徧施/禄惠於百姓)解父狄淫遭慤以赧彼中之不目而徒¶
<pb:KR3k0043_WYG_047-14a>¶
以色視象不兄龔而奮以謀盖聖孰凶怒嗣用紹厥愛莘¶
有玉女湯巡爰獲既内克厥合而外弼于徳伊知非妃伊¶
之知臣曷以不識胡木化于母以蝎厥聖喙鳴不良謾以¶
詭正盡邑以墊孰譯彼夢湯行不類重泉是囚違虐立辟¶
實罪徳之由師慿怒以割癸挑而讎膠鬲比漦雨行踐¶
期捧盎救灼仁興以畢隨鷹之咸同得使萃之頸紂黄¶
鉞旦孰喜之民父有釐嗟以美之位庸芘民仁克蒞之¶
紂淫以害師殛圮之咸逭厥死爭徂器之翼鼓顛禦讙¶
<pb:KR3k0043_WYG_047-14b>¶
舞靡之水濵翫昭荆陷弑之繆迓越裳疇肯雉之穆懵¶
祈招(左昭十二年祭公/作祈招詩諷穆王)猖洋以㳺輪行九野惟怪之謀¶
胡紿娱戴勝之獸觴瑤池以迭謠(西王母戴勝與穆天/子觴于瑤池之上為)¶
(謠曰白雲在天山陵自出道理修逺山川間之/將子無死尚能復來答曰萬民平均吾顧見汝)孺賊厥¶
詵爰檿其弧幽禍挐以夸憚褒以漁淫嗜薎(即蔑/字)殺諫¶
尸謗屠孰鰥漦以徴而化黿是辜天邈以蒙人么以離¶
胡克合厥道而詰彼尤違桓號其大任屬以傲幸良以¶
九合逮孽而壊紂無誰使惑堆志為首逆圖倒視輔讒¶
<pb:KR3k0043_WYG_047-15a>¶
以僇寵干異召死(比/干)雷濟克后(雷/開)文徳邁以被芮鞫順¶
道醢梅奴箕忠咸喪以醜厚棄靈而功篤胡爽焉翼氷¶
以炎盍崇長焉既岐既嶷宜庸將焉紂凶以啓武紹尚¶
焉伯鞭于西化江漢滸易岐社以大國之命以祚武踰¶
梁槖囊羶仁蟻萃妲滅淫商痡民以亟去肉梅以頒烏¶
(當作/曷)不台訴孰盈癸(當作/紂)惡兵躬殄祀牙伏牛漁積内¶
以外萌岐目厥心瞭眡顯光奮力屠國(吕望屠牛文王/問之望曰下屠)¶
(屠牛上/屠屠國)以髀髖(音陛/寛)厥商發殺曷逞寒民于烹惟栗厥¶
<pb:KR3k0043_WYG_047-15b>¶
文考而䖍子以組征中譖不列恭君以雉胡螾訟蟯賊¶
(螾蟯喻/驪姬)而以變天地天集厥命惟徳受之𦙍怠以棄天¶
又祐之湯摯之合祚以久食昧始以昭末克庸成績光¶
徴夢祖憾離以厲彷徨激覆而勇鏗羮于帝聖孰嗜味¶
夫死自暮而誰饗以俾夀螝(胡對/切)齧已毒不以外肆細¶
腰羣螫夫何足病萃回偶昌鹿曷祐以女鍼欲兄愛以¶
快侈富愈多厥車卒逐以旅咨吟于野胡若之佷嚴墜¶
誼殄丁厥任合行違匿固若所咿嚘(音伊/憂)忿毒意誰與¶
<pb:KR3k0043_WYG_047-16a>¶
醜齊徂秦㗖厥詐讒登狡庸咈以施甘恬禍凶亟鋤夷¶
愎不可化徒若罷闔綽厥武滋以侈頽於莵(楚人謂虎/為於莵)¶
不可以作怠焉庸歸欵吾敖之閼以旅尸(楚人謂未成/君死曰堵敖)¶
(敖楚文王兄/也王逸注謬)誠若名不尚曷極而辭(朱子云屈原彷徨/山澤見楚有先王)¶
(之廟及公卿祠堂圖畫天地山川神靈及古聖賢怪物/行事因書其壁何而問之以渫憤懣舊注之説徒以多)¶
(識異聞為功唐柳宗元始欲質以義理為之條對/然亦學未聞道而誇多衒巧之意猶有雜乎其間)¶
　　　五代司天考　　　　　　　歐陽修¶
昔孔子作春秋而天人備予述本紀書人而不書天予¶
<pb:KR3k0043_WYG_047-16b>¶
何敢異聖人哉其文雖異其意一也自堯舜三代以來¶
莫不稱天以舉事孔子刪詩書不去也盖聖人不絶天¶
於人亦不以天參人絶天于人則天道廢以天參人則¶
人事惑故常存而不究也春秋雖書日食星變之類孔¶
子未嘗道其所以然者故其弟子之徒莫得有所述於¶
後世也然則天果與於人乎果不與於人乎曰天吾不¶
知質諸聖人之言可也易曰天道虧盈而益謙地道變¶
盈而流謙鬼神害盈而福謙人道惡盈而好謙此聖人¶
<pb:KR3k0043_WYG_047-17a>¶
極論天人之際最詳而明者也其於天地鬼神以不可¶
知為言其可知者人而己夫日中則&ZX-1119d4;盛衰必復天吾¶
不知吾見其虧益於物者矣草木之成者變而衰落之¶
物之下者進而流行之地吾不知吾見其變流於物者¶
矣人之貪滿者多禍其守約者多福鬼神吾不知吾見¶
人之禍福矣天地鬼神不可知其心則因其著於物者¶
以測之故據其迹之可見者以為言曰虧益曰變流曰¶
害福若人則可知者故直言其情曰好惡其知與不知¶
<pb:KR3k0043_WYG_047-17b>¶
異辭也參而會之與人無以異也其果與於人乎不與¶
於人乎則所不知也以其不可知故常尊而逺之以其¶
與人無以異也則修吾人事而已人事者天意也書曰¶
天視自我民視天聴自我民聴未有人心悦于下而天¶
意怒于上者未有人理逆于下而天道順于上者然則¶
王者君天下子生民布徳行政以順人心是之謂奉天¶
至於三辰五星常動而不息不能無盈縮差忒之變而¶
占之有中有不中不可以為常者有司之事也本紀所¶
<pb:KR3k0043_WYG_047-18a>¶
述人君行事詳矣其興亡治亂可以見至於三辰五星¶
逆順變見有司之所占者故以其官誌之以備司天之¶
所考嗚呼聖人既没而異端起自秦漢以來學者惑於¶
災異矣天文五行之説不勝其繁也予之所述不得不¶
異乎春秋也考者可以知焉¶
　　　天官書　　　　　　　　　司馬遷¶
中宫天極星其一明者太乙常居也旁三星三公或曰¶
子屬後句四星末大星正妃餘三星後宫之屬也環之¶
<pb:KR3k0043_WYG_047-18b>¶
匡衛十二星藩臣皆曰紫宫前列直斗口三星隨北端¶
兊若見若不曰隂徳或曰天一紫宫左三星曰天槍右¶
五星曰天棓後六星絶漢抵營室曰閣道北斗七星所¶
謂璇璣玉衡以齊七政杓攜龍角衡殷南斗魁枕參首¶
用昏建者杓杓自華以西南夜半建者衡衡殷中州河¶
濟之間平旦建者魁魁海岱以東北也斗為帝車運于¶
中央臨制四鄉分隂陽建四時均五行移節度定諸紀¶
皆繫于斗斗魁戴匡六星曰文昌宫一曰上將二曰次¶
<pb:KR3k0043_WYG_047-19a>¶
將三曰貴相四曰司命五曰司中六曰司禄在斗魁中¶
貴人之牢魁下六星兩兩相比者名曰三能三能色齊¶
君臣和不齊為乖戾輔星明近輔臣親强斥小疏弱杓¶
端有兩星一内為矛招搖一外為盾天鋒有句圜十五¶
星屬杓曰賤人之牢其牢中星實則囚多虛則開出天¶
一槍棓矛盾動搖角大兵起東宫蒼龍房心心為明堂¶
大星天王前後星子屬不欲直直則天王失計房為府¶
曰天駟其隂右驂旁有兩星曰衿北一星曰牽東北曲¶
<pb:KR3k0043_WYG_047-19b>¶
十二星曰旗旗中四星曰天市中六星曰市樓市中星¶
衆者實其虛則耗房南衆星曰騎官左角李右角將大¶
角者天王帝廷其兩旁各有三星鼎足句之曰攝提攝¶
提者直斗杓所指以建時節故曰攝提格亢為疏廟主¶
疾其南北兩大星曰南門氐為天根主疫尾為九子曰¶
君臣斥絶不和箕為敖客曰口舌火犯守角則有戰房¶
心王者惡之也南宫朱鳥權衡衡太微三光之廷匡衛¶
十二星藩臣西將東相南四星執法中端門門左右掖¶
<pb:KR3k0043_WYG_047-20a>¶
門門内六星諸侯其内五星五帝坐後聚一十五星蔚¶
然曰郎位傍一大星將位也月五星順入軌道司其出¶
所守天子所誅也其逆入若不軌道以所犯命之中坐¶
成形皆羣下從謀也金火尤甚廷藩西有隋星五曰少¶
微士大夫權軒轅軒轅黄龍體前大星女主象旁小星¶
御者后宫屬月五星守犯者如衡占東井為水事其西¶
曲星曰鉞鉞北北河南南河兩河天闕間為闗梁輿鬼¶
鬼祠事中白者為質火守南北河兵起榖不登故徳成¶
<pb:KR3k0043_WYG_047-20b>¶
衡觀成潢傷成鉞禍成井誅成質柳為鳥注主木草七¶
星頸為員官主急事張素為厨主觴客翼為羽翮主逺¶
客軫為車主風其旁有一小星曰長沙星星不欲明明¶
與四星等若五星入軫星中兵大起軫南衆星曰天庫¶
樓庫有五車車星角若益衆及不具無處車馬西宫咸¶
池曰天五潢五潢五帝車舍火入旱金兵水水中有三¶
柱柱不具兵起奎曰封豕為溝瀆婁為聚衆胃為天倉¶
其南衆星曰廥積昴曰旄頭胡星也為白衣會畢曰罕¶
<pb:KR3k0043_WYG_047-21a>¶
車為邊兵主弋獵其大星旁小星為附耳附耳搖動有¶
讒亂臣在側昴畢間為天街其隂隂國陽陽國參為白¶
虎三星直者是為衡石下有三星兊曰罰為斬艾事其¶
外四星左右肩股也小三星隅置曰觜觹為虎首主葆¶
旅事其南有四星曰天厠厠下一星曰天矢矢黄則吉¶
青白黑凶其西有句曲九星三處羅一曰天旗二曰天¶
苑三曰九游其東有大星曰狼狼角變色多盗賊下有¶
四星曰狐直狼狼比地有大星曰南極老人老人見治¶
<pb:KR3k0043_WYG_047-21b>¶
安不見兵起常以秋分時候之于南郊附耳入畢中兵¶
起北宫𤣥武虛危危為盖屋虛為哭泣之事其南有衆¶
星曰羽林天軍軍西為壘或曰鉞旁有一大星為北落¶
北落若微亡軍星動角益希及五星犯北落入軍軍起¶
火金水尤甚火軍憂水患木土軍吉危東六星兩兩相¶
比曰司空營室為清廟曰離宫閣道漢中四星曰天駟¶
旁一星曰王良王良䇿馬車騎滿野旁有八星絶漢曰¶
天潢天潢旁江星江星動人渉水杵臼四星在危南匏¶
<pb:KR3k0043_WYG_047-22a>¶
𤓰有青黑星守之魚鹽貴南斗為廟其北建星建星者¶
旗也牽牛為犧牲其北河鼓河鼓大星上將左右左右¶
將婺女其北織女織女天女孫也察日月之行以揆歲¶
星順逆曰東方木主春日甲乙義失者罰出歲星歲星¶
贏縮以其舍命國所在國不可伐可以罰人其趨舍而¶
前曰贏退舍曰縮贏其國有兵不復縮其國有憂將亡¶
國傾敗其所在五星皆從而聚于一舍其下之國可以¶
義致天下以攝提格歲歲隂左行在寅歲星右轉居丑¶
<pb:KR3k0043_WYG_047-22b>¶
正月與斗牽牛晨出東方名曰監徳色蒼蒼有光其失¶
次有應見柳歲早水晩旱歲星出東行十二度百日而¶
止反逆行逆行八度百日復東行歲行三十度十六分¶
度之七率日行十二分度之一十二歲而周天出常東¶
方以晨入於西方用昏單閼歲歲隂在卯星居子以二¶
月與婺女虛危晨出曰降入大有光其失次有應見張¶
名曰降入其歲大水執徐歲歲隂在辰星居亥以三月¶
居與營室東壁晨出曰青章青章甚章其失次有應見¶
<pb:KR3k0043_WYG_047-23a>¶
軫曰青章歲早旱晩水大荒駱歲歲隂在巳星居戌以¶
四月與奎婁胃昴晨出曰跰踵熊熊赤色有光其失次¶
有應見亢敦牂歲歲隂在午星居酉以五月與胃昴畢¶
晨出曰開明炎炎有光偃兵惟利公王不利治兵其失¶
次有應見房歲早旱晩水叶洽歲歲隂在未星居申以¶
六月與觜觹參晨出曰長列昭昭有光利行兵其失次¶
有應見箕涒灘歲歲隂在申星居未以七月與東井輿¶
鬼晨出曰大音昭昭白其失次有應見牽牛作鄂歲歲¶
<pb:KR3k0043_WYG_047-23b>¶
隂在酉星居午以八月與柳七星張晨出曰為長王作¶
作有芒國其昌熟榖其失次有應見危曰大章有旱而¶
昌有女喪民疾閹茂歲歲隂在戌星居巳以九月與翼¶
軫晨出曰天睢白色大明其失次有應見東壁歲水女¶
喪大淵獻歲歲隂在亥星居辰以十月與角亢晨出曰¶
大章蒼蒼然星若躍而隂出旦是為正平起師旅其率¶
必武其國有徳將有四海其失次有應見婁困敦歲歲¶
隂在子星居卯以十一月與氐房心晨出曰天泉𤣥色¶
<pb:KR3k0043_WYG_047-24a>¶
甚明江池其昌不利起兵其失次有應在昴赤奮若嵗歲¶
隂在丑星居寅以十二月與尾箕晨出曰天皓黫然黑¶
色甚明其失次有應見參當居不居居之又左右搖未¶
當去去之與他星會其國凶所居久國有徳厚其角動¶
乍小乍大若色數變人主有憂其失次舎以下進而東¶
北三月生天棓長四尺末兊進而東南三月生彗星長¶
二丈類彗星退而西北三月生天攙長四丈末兊退而¶
西南三月生天槍長數丈兩頭兊謹視其所見之國不¶
<pb:KR3k0043_WYG_047-24b>¶
可舉事用兵其出如浮如沉其國有土功如沉如浮其¶
野亡色赤而有角其所居國昌迎角而戰者不勝星色¶
赤黄而沈所居野大穰色青白而赤灰所居野有憂歲¶
星入月其野有逐相與太白鬭其野有破軍歲星一曰¶
攝提曰重華曰應星曰紀星營室為清廟歲星廟也察¶
剛氣以處熒惑曰南方火主夏日丙丁禮失罰出熒惑¶
熒惑失行是也出則有兵入則兵散以其舍命國熒惑¶
熒惑為勃亂殘賊疾喪飢兵反道二舍以上居之三月¶
<pb:KR3k0043_WYG_047-25a>¶
有殃五月受兵七月半亡地九月大半亡地因與俱出¶
入國絶祀居之殃還至雖大當小久而至當小反大其¶
南為丈夫北為女子喪若角動繞環之及乍前乍後左¶
右殃益大與他星鬭光相逮為害不相逮不害五星皆¶
從而聚于一舍其下國可以禮致天下法出東行十六¶
舍而止逆行二舍六旬復東行自所止數十舍十月而¶
入西方伏行五月出東方其出西方曰反明主命者惡¶
之東行急一日行一度半其行東西南北疾也兵各聚¶
<pb:KR3k0043_WYG_047-25b>¶
其下用戰順之勝逆之敗熒惑從太白軍憂離之軍却¶
出太白隂有分軍行其陽有偏將戰當其行太白逮之¶
破軍殺將其入守犯太微軒轅營室主命惡之心為明¶
堂熒惑廟也謹候此厯斗之會以定填星之位曰中央¶
土主季夏日戊己黄帝主徳女主象也歲填一宿其所¶
居國吉未當居而居若己去而復還還居之其國得土¶
不乃得女若當居而不居既己居之又西東去其國失¶
土不乃失女不可舉事用兵其居久其國福厚易福薄¶
<pb:KR3k0043_WYG_047-26a>¶
其一名曰地候主歲歲行十二度百十二分度之五日¶
行二十八分度之一二十八歲周天其所居五星皆從¶
而聚於一舎其下之國可重致天下禮徳義殺刑盡失¶
而填星乃為之動搖贏為王不寧其縮有軍不復填星¶
其色黄光芒音曰黄鍾宫其失次上二三宿曰贏有主¶
命不成不乃大水失次下二三宿曰縮有后戚其歲不¶
復不乃天裂若地動斗為文太室填星廟天子之星也¶
木星與土合為内亂飢主勿用戰敗水則變謀而更事¶
<pb:KR3k0043_WYG_047-26b>¶
火為旱金為白衣會若木金在南曰牝牡年榖熟金在¶
北歲偏無火與水合為焠與金合為鑠為喪皆不可舉¶
事用兵大敗土為憂生孽卿大飢戰敗為北軍軍困舉¶
事大敗土與水合穰而擁閼有覆軍其國不可舉事出¶
亡地入得地金為疾為内兵亡地三星若合其宿地國¶
外内有兵與喪改立公王四星合兵喪並起君子憂小¶
人流五星合是謂易行有徳受慶改立大人掩有四方¶
子孫蕃昌無徳受殃若亡五星皆大其事亦大皆小事¶
<pb:KR3k0043_WYG_047-27a>¶
亦小早出者為贏贏者為客晩出者為縮縮者為主人¶
必有天應見於杓星同舍為合相凌為鬭七寸以内必¶
之矣五星色白圜為喪旱赤圜則中不平為兵青圜為¶
憂水黑圜為疾多死黄圜則吉赤角犯我城黄角地之¶
爭白角哭泣之聲青角有兵憂黑角則水意行窮兵之¶
所終五星同色天下偃兵百姓寧昌春風秋雨冬寒夏¶
暑動搖常以此填星出百二十日而逆西行西行百二¶
十日反東行見三百三十日而入入三十日復出東方¶
<pb:KR3k0043_WYG_047-27b>¶
太歲在甲寅鎮星在東壁故在營室察日行以處位太¶
白曰西方秋司兵月行及天矢日庚辛主殺殺失者罰¶
出太白太白失行以其舍命國其出行十八舍二百四¶
十日而入入東方伏行十一舍百三十日其入西方伏¶
行三舍十六日而出當出不出當入不入是謂失舍不¶
有破軍必有國君之簒其紀上元以攝提格之歲與營¶
室晨出東方至角而入與營室夕出西方至角而入與¶
角晨出入畢與角夕出入畢與畢晨出入箕與畢夕出¶
<pb:KR3k0043_WYG_047-28a>¶
入箕與箕晨出入柳與箕夕出入柳與柳晨出入營室¶
與柳夕出入營室凡出入東西各五為八嵗二百二十¶
日復與營室晨出東方其大率歲一周天其始出東方¶
行遲率日半度一百二十日必逆行一二舍上極而反¶
東行行日一度半一百二十日入其庳近日曰明星柔¶
髙逺日曰大囂剛其始出西行疾率日一度半百二十¶
日上極而行遲日半度百二十日旦入必逆行一二舍¶
而入其庳近日曰太白柔髙逺日曰大相剛出以辰戌¶
<pb:KR3k0043_WYG_047-28b>¶
入以丑未當出不出未當入而入天下偃兵兵在外入¶
未當出而出當入而不入天下起兵有破國其當期出¶
也其國昌其出東為東入東為北方出西為西入西為¶
南方所居久其鄉利疾其鄉凶出西逆行至東正西國¶
吉出東至西正東國吉其出不經天經天天下革政小¶
以角動兵起始出大後小兵弱出小後大兵强出髙用¶
兵深吉淺凶庳淺吉深凶日方南金居其南日方北金¶
居其北曰贏侯王不寧用兵進吉退凶日方南金居其¶
<pb:KR3k0043_WYG_047-29a>¶
北日方北金居其南曰縮侯王有憂用兵退吉進凶用¶
兵象太白太白行疾疾行遲遲行角敢戰動搖躁躁國¶
以静静順角所指吉反之皆凶出則出兵入則入兵赤¶
角有戰白角有喪黑圜角憂有水事青圜小角憂有木¶
事黄圜和角有土事有年其已出三日而復有微入入¶
三日乃復盛出是謂耎其下國有軍敗將北其已入三¶
日又復微出出三日而復盛入其下國有憂師有糧食¶
兵革遺人用之卒雖衆將為人虜其出西失行外國敗¶
<pb:KR3k0043_WYG_047-29b>¶
其出東失行中國敗其色大圜黄&ZX-111caa;可為好事其圜大¶
赤兵盛不戰太白白比狼赤比心黄比參左肩蒼比參¶
右肩黒比奎大星五星皆從太白而聚乎一舎其下之¶
國可以兵從天下居實有得也居虛無得也行勝色色¶
勝位有位勝無位有色勝無色行得盡勝之出而留桑¶
榆間疾其下國上而疾未盡其曰過參天疾其對國上¶
復下下復上有反將其入月將僇金木星合光其下戰¶
不合兵雖起而不鬭合相毁野有破軍出西方昏而出¶
<pb:KR3k0043_WYG_047-30a>¶
隂隂兵强暮食出小弱夜半出中弱雞鳴出大弱是謂¶
隂䧟於陽其在東方乗明而出陽陽兵之强雞鳴出小¶
弱夜半出中弱昏出大弱是謂陽䧟於隂太白伏也以¶
出兵兵有殃其出卯南南勝北方出卯北北勝南方正¶
在卯東國利出酉北北勝南方出酉南南勝北方正在¶
酉西國勝其與列星相犯小戰五星大戰其相犯太白¶
出其南南國敗出其北北國敗行疾武不行文色白五¶
芒出蚤為月蝕晩為天矢及彗星將發其國出東為徳¶
<pb:KR3k0043_WYG_047-30b>¶
舉事左之迎之吉出西為刑舉事右之背之吉反之皆¶
凶太白光見景戰勝晝見而經天是謂爭明强國弱小¶
國强女主昌亢為疏廟太白廟也太白大臣也其號上¶
公其他名殷星太正營星觀星宫星明星大衰大澤終¶
星大相天浩序星月緯大司馬位謹候此察日辰之會¶
以治辰星之位曰北方水太隂之精主冬日壬癸刑失¶
者罰出辰星以其宿命國是正四時仲春春分夕出郊¶
奎婁胃東五舎為齊仲夏夏至夕出郊東井輿鬼柳東¶
<pb:KR3k0043_WYG_047-31a>¶
七舍為楚仲秋秋分夕出郊角亢氐房東四舍為漢仲¶
冬冬至晨出郊東方與尾箕斗牽牛俱西為中國其出¶
入常以辰戌丑未其蚤為月蝕晩為彗星及天矢其時¶
宜效不效為失追兵在外不戰一時不出其時不和四¶
時不出天下大饑其當效而出也色白為旱黄為五榖¶
熟赤為兵黑為水出東方大而白有兵於外解常在東¶
方其赤中國勝其西而赤外國利無兵於外而赤兵起¶
其與太白俱出東方皆赤而角外國大敗中國勝其與¶
<pb:KR3k0043_WYG_047-31b>¶
太白俱出西方皆赤而角外國利五星分天之中積于¶
東方中國利積于西方外國用者利五星皆從辰星而¶
聚于一舍其所舍之國可以法致天下辰星不出太白¶
為客其出太白為主出而與太白不相從野雖有軍不¶
戰出東方太白出西方若出西方太白出東方為格野¶
雖有兵不戰失其時而出為當寒反温當温反寒當出¶
不出是謂繫卒兵大起其入太白中而上出破軍殺將¶
客軍勝下出客亡地辰星來抵太白太白不去將死正¶
<pb:KR3k0043_WYG_047-32a>¶
旗上出破軍殺將客勝下出客亡地視旗所指以命破¶
軍其繞環太白若與鬭大戰客勝免過太白間可㨔劒¶
小戰客勝免居太白前軍罷出太白左小戰摩太白有¶
數萬人戰主人吏死出太白右去三尺軍急約戰青角¶
兵憂黒角水赤行窮兵之所終免七命曰小正辰星天¶
攙安周星細爽能星鈎星其色黄而小出而易處天下¶
之文變而不善矣免五色青圜憂白圜喪赤圜中不平¶
黒圜吉赤角犯我城黄角地之爭白角號泣之聲其出¶
<pb:KR3k0043_WYG_047-32b>¶
東方行四舍四十八日其數二十日而反入于東方其¶
出西方行四舎四十八日其數二十日而反入于西方¶
其一候之營室角畢箕柳出房心間地動辰星之色春¶
青黄夏赤白秋青白而歲熟冬黄而不明即變其色其¶
時不昌春不見大風秋則不實夏不見有六十日之旱¶
月蝕秋不見有兵春則不生冬不見隂雨六十日有流¶
邑夏則不長角亢氐兖州房心豫州尾箕幽州斗江湖¶
牽牛婺女揚州虛危青州營室至東壁并州奎婁胃徐¶
<pb:KR3k0043_WYG_047-33a>¶
州昴畢冀州觜觹參益州東井輿鬼雍州柳七星張三¶
河翼軫荆州七星為貟官辰星廟蠻夷星也兩軍相當¶
日暈暈等力鈞厚長大有勝薄短小無勝重抱大破無¶
抱為和背不和為分離相去直為自立立侯王指暈若¶
曰殺將負且戴有喜圜在中中勝在外外勝青外赤中¶
以和相去赤外青中以惡相去氣暈先至而後去居軍¶
勝先至先去前利後病後至後去前病後利後至先去¶
前後皆病居軍不勝見而去其發疾雖勝無功半日以¶
<pb:KR3k0043_WYG_047-33b>¶
上功大白虹屈短上下兊有者下大流血日暈制勝近¶
期三十日逺期六十日其食食所不利復生生所利而¶
食益盡為主位以其直及日所宿加以日時用命其國¶
也月行中道安寧和平隂間多水隂事外北三尺隂星¶
北三尺太隂大水兵陽間驕恣陽星多暴獄太陽大旱¶
喪也角天門十月為四月十一月為五月十二月為六¶
月水發近三尺逺五尺犯四輔輔臣誅行南北河以隂¶
陽言旱水兵喪月蝕歲星其宿地飢若亡熒惑也亂填¶
<pb:KR3k0043_WYG_047-34a>¶
星也下犯上太白也强國以戰敗辰星也女亂食大角¶
主命者惡之心則為内賊亂也列星其宿地憂月食始¶
日五月者六六月者五五月復六六月者一而五月者¶
凡五百一十三月而復始故月蝕常也日蝕為不臧也¶
甲乙四海之外日月不占丙丁江淮海岱也戊己中州¶
河濟也庚辛華山以西壬癸恒山以北日蝕國君月蝕¶
將相當之國皇星大而赤狀類南極所出其下起兵兵¶
强其衝不利昭明星大而白無角乍上乍下所出國起¶
<pb:KR3k0043_WYG_047-34b>¶
兵多變五殘星出正東東方之野其星狀類辰星去地¶
可六丈大賊星出正南南方之野星去地可六丈大而¶
赤數動有光司危星出正西西方之野星去地可六丈¶
大而白類太白獄漢星出正北北方之野星去地可六¶
丈大而赤數動察之中青此四野星所出出非其方其¶
下有兵衝不利四填星所出四隅去地可四丈地維咸¶
光亦出四隅去地可三丈若月始出所見下有亂亂者¶
亡有徳者昌燭星狀如太白其出也不行見則滅所燭¶
<pb:KR3k0043_WYG_047-35a>¶
者城邑亂如星非星如雲非雲命曰歸邪歸邪出必有¶
歸國者星者金之㪚氣本曰火星衆國吉少則凶漢者¶
亦金之㪚氣其本曰水漢星多多水少則旱其大經也¶
天鼓有音如雷非雷音在地而下及地其所往者兵發¶
其下天狗狀如犬奔星有聲其下止地類狗所墮及炎¶
火望之如火光炎炎衝天其下圜如數頃田處上兊者¶
則有黄色千里破軍殺將格澤星者如炎火之狀黄白¶
起地而上下大上兊其見也不種而穫不有土功必有¶
<pb:KR3k0043_WYG_047-35b>¶
大害蚩尤之旗類彗而後曲象旗見則王者征伐四方¶
旬始出于北斗旁狀如雄雞其怒青黑象伏鼈枉矢類¶
大流星虵行而蒼黑望之如有毛羽然長庚如一疋布¶
著天此星見兵起星墜至地則石也河濟之間時有墜¶
星天精而見景星景星者徳星也其狀無常常出于有¶
道之國凡望雲氣仰而望之三四百里平望在桑榆上¶
餘二千里登髙而望之下屬地者三千里雲氣有獸居¶
上者勝自華以南氣下黑上赤嵩髙三河之郊氣正赤¶
<pb:KR3k0043_WYG_047-36a>¶
恒山之北氣下黑上青勃碣海岱之間氣皆黑江淮之¶
間氣皆白徒氣白土功氣黄車氣乍髙乍下往往而聚¶
騎氣卑而布卒氣搏前卑而後髙者疾前方而髙後兊¶
而卑者郤其氣平者其行徐前髙而後卑者不止而反¶
氣相遇者卑勝髙兊勝方氣來卑而循車通者不過三¶
四日去之五六里見氣來髙七八尺者不過五六日去¶
之十餘里見氣來髙丈餘二丈者不過三四十日去之¶
五六十里見稍雲精白者其將悍其士怯其大根而前¶
<pb:KR3k0043_WYG_047-36b>¶
絶逺者當戰青白其前低者戰勝其前赤而仰者戰不¶
勝陣雲如立垣杼雲類杼軸雲搏兩端兊杓雲如繩者¶
居前亘天其半半天其蛪者類闕旗故鈎雲句曲諸此¶
雲見以五色合占而澤搏密其見動人及有占兵必起¶
合鬪其直王朔所候決于日旁日旁雲氣人主象皆如¶
其形以占故北夷之氣如羣畜穹閭南夷之氣類舟船¶
幡旗大水處敗軍埸破國之虛下有積錢金寳之上皆¶
有氣不可不察海旁蜄氣象樓臺廣埜氣成宫闕然氣¶
<pb:KR3k0043_WYG_047-37a>¶
各象其山川人民所聚積故候息耗者入國邑視封疆¶
田疇之正治城郭室屋門户之潤澤次至車服畜産精¶
華實息者吉虛耗者凶若煙非煙若雲非雲郁郁紛紛¶
蕭索輪囷是謂卿雲卿雲見喜氣也若霧非霧衣冠而¶
不濡見則其域被甲而趨天雷電蝦虹辟歴夜明者陽¶
氣之動者也春夏則發秋冬則藏故候者無不司之天¶
開縣物地動坼絶山崩及徙川塞谿垘水澹澤竭地長¶
見象城郭門閭閨臬枯藁宫廟邸第人民所次謠俗車¶
<pb:KR3k0043_WYG_047-37b>¶
服觀民飲食五榖草木觀其所屬倉府廐庫四通之路¶
六畜禽獸所産去就魚鼈鳥鼠觀其所處鬼哭若呼其¶
人逢俉訛言誠然凡候歲羙惡謹候歲始歲始或冬至¶
日産氣始萌臈明日人衆卒歲一會飲食發陽氣故曰¶
初歲正月旦王者歲首立春日四時之卒始也四始者¶
候之日而漢魏鮮集臘明正月正旦决八風風從南方來¶
大旱西南小旱西方有兵西北戎菽為小雨趣兵北方¶
為中歲東北為上歲東方大水東南民有疾疫歲惡故¶
<pb:KR3k0043_WYG_047-38a>¶
八風各與其衝對課多者為勝多勝少久勝亟疾勝徐¶
旦至食為麥食至日昳為稷昳至餔為黍餔至下餔為¶
菽下餔至日入為麻欲終日有雨有雲有風有日日當¶
其時者深而多實無雲有風日當其時淺而多實有雲¶
風無日當其時深而少實有日無雲不風當其時者稼¶
有敗如食頃小敗熟五斗米頃大敗則風復起有雲其¶
稼復起各以其時用雲色占種其所宜其雨雪若寒歲¶
惡是日光明聴都邑人民之聲聲宫則歲善吉商則有¶
<pb:KR3k0043_WYG_047-38b>¶
兵徴旱羽水角歲惡或從正月旦比數雨率日食一升¶
至七升而極過之不占數至十二日日直其月占水旱¶
為其環城千里内占則其為天下候竟正月月所離列¶
宿日風雲占其國然必察太歲所在在金穰水毁木飢¶
火旱此其大經也正月上甲風從東方宜蠶風從西方¶
若旦黄雲惡冬至短極縣土炭炭動鹿解角蘭根出泉¶
水躍略以知日至要決晷景歲星所在五榖逢昌其對¶
為衝歲乃有殃太史公曰自初生民以來世主曷嘗不¶
<pb:KR3k0043_WYG_047-39a>¶
厯日月星辰及至五家三代紹而明之内冠帶外夷狄¶
分中國為十有二州仰則觀象於天俯則法類於地天¶
則有日月地則有隂陽天有五星地有五行天則有列¶
宿地則有州域三光者隂陽之精氣本在地而聖人統¶
理之幽厲以往尚矣所見天變皆國殊窟穴家占物怪¶
以合時應其文圖籍禨祥不法是以孔子論六經記異¶
而說不書至天道命不傳傳其人不待告告非其人雖¶
言不著昔之傳天數者髙辛之前重黎于唐虞羲和有¶
<pb:KR3k0043_WYG_047-39b>¶
夏昆吾殷商巫咸周室史佚萇𢎞於宋子韋鄭則禆竈¶
在齊甘公楚唐昧趙尹臯魏石申夫天運三十歲一小¶
變百年中變五百載大變三大變一紀三紀而大備此¶
其大數也為國者必貴三五上下各千歲然後天人之¶
際續備太史公推古天變未有可考于今者盖略以春¶
秋二百四十二年之間日蝕三十六彗星三見宋襄公¶
時星隕如雨天子微諸侯力政五伯代興更為主命自¶
是之後衆暴寡大并小秦楚吴越夷狄也為强伯田氏¶
<pb:KR3k0043_WYG_047-40a>¶
簒齊三家分晉並為戰國爭於攻取兵革更起城邑數¶
屠因以飢饉疾疫焦苦臣主共憂患其察禨祥候星氣¶
尤急近世十二諸侯七國相王言從衡者繼踵而臯唐¶
甘石因時務論其書傳故其占騐凌雜米鹽二十八舍¶
主十二州斗并兼之所從來久矣秦之强也候在太白¶
占于狼弧吴楚之强候在熒惑占于鳥衡燕齊之强候¶
在辰星占于虛危宋鄭之强候在歲星占于房心晉之¶
强亦候在辰星占于參罰及秦并吞三晉燕代自河山¶
<pb:KR3k0043_WYG_047-40b>¶
以南者中國中國于四海内則在東南為陽陽則日歲¶
星熒惑填星占于街南畢主之其西北則胡狢月氐諸¶
衣旃裘引弓之民為隂隂則月太白辰星占于街北昴¶
主之故中國山川東北留其維首在隴蜀尾没于勃碣¶
是以秦晉好用兵復占太白太白主中國而胡狢數侵¶
掠獨占辰星辰星出入躁疾常主夷狄其大經也此更¶
為客主人熒惑為孛外則理兵内則理政故曰雖有天¶
子必視熒惑所在諸侯更强時菑異記無可録者¶
<pb:KR3k0043_WYG_047-41a>¶
秦始皇之時十五年彗星四見久者八十日長或竟天¶
其後秦遂以兵滅六王并中國外攘四夷死人如亂麻¶
因以張楚並起三十年之間兵相駘籍不可勝數自蚩¶
尤以來未嘗若斯也項羽救鉅鹿枉矢西流山東遂合¶
從諸侯西坑秦人誅屠咸陽漢之興五星聚于東井平¶
城之圍月暈參畢七重諸吕作亂日蝕晝晦吴楚七國¶
叛逆彗星數丈天狗過梁野及兵起遂伏尸流血其下¶
元光元狩蚩尤之旗再見長則半天其後京師師四出¶
<pb:KR3k0043_WYG_047-41b>¶
誅夷狄者數十年而伐胡尤甚越之亡熒惑守斗朝鮮¶
之拔星茀于河戒兵征大宛星茀招搖此其犖犖大者¶
若至委曲小變不可勝道由是觀之未有不先形見而¶
應隨之者也夫自漢之為天數者星則唐都氣則王朔¶
占歲則魏鮮故甘石厯五星法唯獨熒惑有反逆行逆¶
行所守及他星逆行日月薄蝕皆以為占余觀史記考¶
行事百年之中五星無出而不反逆行反逆行常盛大¶
而變色日月薄蝕行南北有時此其大度也故紫宫房¶
<pb:KR3k0043_WYG_047-42a>¶
心權衡咸池虛危列宿部星此天之五官坐位也為經¶
不移徙大小有差濶狹有常水火金木填星此五星者¶
天之五佐為經緯見伏有時所過行贏縮有度日變修¶
徳月變省刑星變結和凡天變過度乃占國君强大有¶
徳者昌弱小飾詐者亡太上修徳其次修政其次修救¶
其次修禳正下無之夫常星之變希見而三光之占亟¶
用日月暈適雲風此天之客氣其發見亦有大運然其¶
與政事俯仰最近大人之符此五者天之感動為天數¶
<pb:KR3k0043_WYG_047-42b>¶
者必通三五終始古今深觀時變察其精粗則天官備¶
矣蒼帝行徳天門為之開赤帝行徳天牢為之空黄帝¶
行徳天夭為之起風從西北來必以庚辛一秋中五至¶
大赦三至小赦白帝行徳以正月二十日二十一日月¶
暈圍常大赦載謂有太陽也一曰白帝行徳畢昴為之¶
圍圍三暮徳乃成不三暮及圍不合徳不成二曰以辰¶
圍不出其旬黑帝行徳天闗為之動天行徳天子更立¶
年不徳風雨破石三能三衡者天廷也客星出天廷有¶
<pb:KR3k0043_WYG_047-43a>¶
竒令¶
　¶
　¶
　¶
　¶
　¶
　¶
　¶
<pb:KR3k0043_WYG_047-43b>¶
　¶
　¶
　¶
　¶
　¶
　¶
　¶
　稗編卷四十七¶
