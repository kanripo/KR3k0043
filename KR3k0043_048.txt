# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.762317
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十八
<pb:KR3k0043_WYG_048-1a>¶
欽定四庫全書¶
　稗編卷四十八　　　　　明　唐順之　撰¶
　　諸家六(天文/)¶
　　　唐天文志　　　　　　　　歐陽脩¶
昔者堯命羲和出納日月考星中以正四時至舜則曰¶
在璿璣玉衡以齊七政而已雖二典質略存其大法亦¶
由古者天人之際推候占測為術猶簡至于後世其法¶
漸宻者必積衆人之智然後能極其精微哉葢自三代¶
<pb:KR3k0043_WYG_048-1b>¶
以来詳矣詩人所記婚禮土功必候天星而春秋書日¶
食星變傳載諸國所占次舍伏見逆順至于周禮測星¶
求中分星辨國妖祥察候皆可推考而獨無所謂璿璣¶
玉衡者豈其不用于三代耶抑其法制遂亡而不可復¶
得耶不然二物者莫知其為何器也至漢以後表測景¶
晷以正地中分列境界上當星次皆略依古而又作儀¶
以候天地而渾天周髀宣夜之説至于星經厯法皆出¶
于數術之學唐興太史李淳風浮圖一行尤稱精博後¶
<pb:KR3k0043_WYG_048-2a>¶
世未能過也故採其要説以著于篇至于天象變見所¶
以譴告人君者皆有司所宜謹記也貞觀初淳風上言¶
舜在璿璣玉衡以齊七政則渾天儀也周禮土圭正日¶
景以求地中有以見日行黄道之驗也暨于周末此器¶
乃亡漢落下閎作渾儀其後賈逵張衡等亦各有之而¶
推騐七曜並循赤道按冬至極南夏至極北而赤道常¶
定于中國無南北之異葢渾儀無黄道乆矣太宗異其¶
説因詔為之至七年儀成表裏三重下據凖基狀如十¶
<pb:KR3k0043_WYG_048-2b>¶
字未樹鼇足以張四表一曰六合儀有天經雙規金渾¶
緯規金常規相結于四極之内列二十八宿十日十二¶
辰經緯三百六十五度二曰三辰儀圓徑八尺有璿璣¶
規月遊規列宿距度七曜所行轉于六合之内三曰四¶
游儀𤣥樞為軸以結連玉衡游筩而貫約矩規又𤣥極¶
北極北辰南矩地軸傍轉于内玉衡在𤣥樞之間而南¶
北游仰以觀天之辰宿下以識器之晷度皆用銅帝稱¶
善置于凝暉閣用之測候閣在禁中其后遂亡開元九¶
<pb:KR3k0043_WYG_048-3a>¶
年一行受詔改治新厯欲知黄道進退而太史無黄道¶
儀率府兵曹參軍梁令瓉以木為游儀一行是之乃奏¶
黄道游儀古有其術而無其器昔人潜思皆未能得今¶
令瓉所為日道月交皆自然契合於推歩尤要請更鑄¶
以銅鐵十一年儀成一行又曰靈臺鐵儀後魏斛蘭所¶
作規制朴略度刻不均赤道不動乃如膠柱以考月行¶
遲速多差多或至十七度少不減十度不足以稽天象¶
授人時李淳風黄道儀以玉衡旋規别帶日道傍列二¶
<pb:KR3k0043_WYG_048-3b>¶
百四十九交以擕月游法頗難術遂寢廢臣更造游儀¶
使黄道運行以追列舍之變因二分之中以立黄道交¶
于奎軫之間二至陟降各二十四度黄道内施白道月¶
環用究隂陽朓朒動合天運簡而易從可以制器垂象¶
永傳不朽于是𤣥宗嘉之自為之銘又詔一行與令瓉¶
等更鑄渾天銅儀圓天之象具列宿赤道及周天度數¶
注水激輪令其自轉一晝夜而天運周外絡二輪綴以¶
日月令得運行每天西旋一周日東行一度月行十三¶
<pb:KR3k0043_WYG_048-4a>¶
度十九分度之七二十九轉有餘而日月㑹三百六十¶
五轉而日周天以木櫃為地平令儀半在地下晦明朔¶
望遲速有凖立木人二于地平上其一前置鼓以候刻¶
至一刻則自擊之其一前置鐘以候辰至一辰亦自撞¶
之皆于櫃中各施輪軸鉤鍵闗鎻交錯相持置于武成¶
殿前以示百官無幾而銅鐵漸澀不能自轉遂藏于集¶
賢院其黄道游儀以古尺四分為度旋樞雙環其表一¶
丈四尺六寸一分縱八分厚三分直徑四尺五寸九分¶
<pb:KR3k0043_WYG_048-4b>¶
古所謂旋儀也南北斜兩極上下循規各二十四度表¶
裏畫周天度其一靣加之銀釘使東西運轉如渾天游¶
旋中旋樞軸至兩極首内孔徑大兩度半長與旋環徑¶
齊玉衡望筩長四尺五寸八分廣一寸二分厚一寸孔¶
徑六分衡旋于軸中旋運持正用窺七曜及列星之闊¶
狹外方内圓孔徑一度半周日輪也陽經雙環表一丈¶
七尺三寸裏一丈四尺六寸四分廣四寸厚四分直徑¶
五尺四寸四分置于子午左右用八柱八柱相固亦表¶
<pb:KR3k0043_WYG_048-5a>¶
裏畫周天度其一面加之銀釘半出地上半入地下雙¶
間使樞軸及玉衡望筩旋環於中也隂緯單環外内廣¶
厚周徑皆凖陽經與陽經相銜各半内外俱齊面平上¶
為天下為地横周陽環謂之隂渾也平上為兩界内外¶
為周天百刻天頂單環表一丈七尺三寸縱廣八尺厚¶
三分直徑五尺四寸四分直中國人頂之上東西當卯¶
酉之中稍南使見日出入令與陽經隂緯相固如鳥殻¶
之裏黄南去赤道三十六度去黄道十二度去北極五¶
<pb:KR3k0043_WYG_048-5b>¶
十五度去南北平各九十一度强赤道單環表一丈四¶
尺五寸九分横八分厚三分直徑四尺五寸八分赤道¶
者當天之中二十八宿之位也雙規運動度穿一穴古¶
者秋分日在角五度今在軫十三度冬至日在牽牛初¶
今在斗十度隨穴退交不復差謬傍在卯酉之南上去¶
天頂三十六度而横置之黄道單環表一丈五尺四寸¶
一分横八分厚四分直徑四尺八寸四分日之所行故¶
名黄道太陽陟降積嵗有差月及五星亦隨日度出入¶
<pb:KR3k0043_WYG_048-6a>¶
古無其器規制不知凖的斟酌為率䟱闊尤甚今設此¶
環置于赤道環内仍開合使運轉出入四十八度而極¶
畫兩方東西列周天度數南北列百刻可使見日知時¶
上列三百六十策與用卦相凖度穿一穴與赤道相交¶
白道月環表一丈五尺一寸五分横八分厚三分直徑¶
四尺七寸六分月行有迂曲遲速與日行緩急相反古¶
亦無其器今設于黄道環内使就黄道為交合出入六¶
度以測每夜月離上畫周天度數度穿一穴擬移交㑹¶
<pb:KR3k0043_WYG_048-6b>¶
皆用銅鐵游儀四柱為龍其崇四尺七寸水槽及山崇¶
一尺七寸半槽長六尺九寸髙廣皆四寸池深一寸廣¶
一寸半龍能興雲雨故以餙柱柱在四維龍下有山雲¶
俱在水平槽上皆用銅其所測宿度與古異者舊經角¶
距星去極九十一度亢八十九度氐九十四度房百八¶
度心百八度尾百二十度箕百一十八度南斗百一十¶
六度牽牛百六度須女百度虚百四度危九十七度營¶
室八十五度東壁八十六度奎七十六度婁八十度胃¶
<pb:KR3k0043_WYG_048-7a>¶
昴七十四度畢七十八度觜觹八十四度參九十四度¶
東井七十度輿鬼六十八度柳七十七度七星九十一¶
度張九十七度翼九十七度軫九十八度今測角九十¶
三度半亢九十一度半氐九十八度房百一十度半心¶
百一十度尾百二十四度箕百二十度南斗百一十九¶
度牽牛百四度須女百一度虛百一度危九十七度營¶
室八十三度東壁八十四度奎七十三度婁七十七度¶
胃昴七十二度畢七十六度觜觹八十二度參九十三¶
<pb:KR3k0043_WYG_048-7b>¶
度東井六十八度輿鬼六十八度柳八十度半七星九¶
十三度半張百度翼百三度軫百度又舊經角距星正¶
當赤道黄道在其南今測角在赤道南二度半則黄道¶
復經角中與天象合虚北星舊圖入虛今測在須女九¶
度危北星舊圖入危今測在虚六度半又奎誤距以西¶
大星故壁損二度奎増二度今復距西南大星即奎壁¶
各得本度畢赤道十六度黄道亦十六度觜觹赤道三¶
度黄道三度二宿俱當黄道斜虚畢尚與赤道度同觜¶
<pb:KR3k0043_WYG_048-8a>¶
觹總二度黄道損加一度葢其誤也今測畢十七度半¶
觜觹半度又柳誤距以第四星今復用第四星張中央¶
四星為朱鳥嗉外二星為翼北距以翼而不距以膺故¶
張増二度半七星減二度半今復以膺為距則七星張¶
各得本度其他星舊經文昌二星在輿鬼四星在東井¶
北斗樞在七星一度璇在張二度璣在翼二度權在翼¶
八度衡在軫八度開陽在角七度杓在亢四度天闗在¶
黄道南四度天尊天棓在黄道北天江天髙狗國外屏¶
<pb:KR3k0043_WYG_048-8b>¶
雲雨虚梁在黄道外天囷土公吏在赤道外上台在東¶
井中台在七星建星在黄道北半度天苑在昴畢王良¶
在壁外屏在觜觹雷電在赤道外五度霹靂在赤道外¶
四度八魁在營室長垣羅堰當黄道今測文昌四星在¶
柳一星在輿鬼一星在東井北斗樞在張十三度璇在¶
張十二度半璣在翼十三度權在翼十七度太衡在軫¶
十度半開陽在角四度少杓在角十二度少天闗天尊¶
天棓天江天髙狗國外屏皆當黄道雲雨在黄道内七¶
<pb:KR3k0043_WYG_048-9a>¶
度虚梁在黄道内四度天囷當赤道土公吏在赤道内¶
六度上台在柳中台在張建星在黄道北四度半天苑¶
在胃昴王良四星在奎一星在壁外屏在畢雷電在赤¶
道内二度霹靂四星在赤道内一星在外八魁五星在¶
壁四星在營室長垣在黄道北五度羅堰在黄道北黄¶
道春分與赤道交于奎五度太秋分交于軫十四度少¶
冬至在斗十度去赤道南二十四度夏至在井十三度¶
少去赤道北二十四度其赤道帶天之中以分列宿之¶
<pb:KR3k0043_WYG_048-9b>¶
度黄道斜運以明日月之行乃立八節九限校二道差¶
數著之厯經葢天之説李淳風以為天地中髙而四隤¶
日月相隠蔽以為晝夜遶北極常見者謂之上規南極¶
常隠者謂之下規赤道横絡者謂之中規及一行考月¶
行出入黄道為圖三十六究九道之増損而葢天之狀¶
見矣削篾為度徑一分其厚半之長與圖等穴其正中¶
植鍼為樞令可環運自中樞之外均刻百四十七度全¶
度之末旋為外規規外太半度再旋為重規以均賦周¶
<pb:KR3k0043_WYG_048-10a>¶
天度分又距極樞九十一度少半旋為赤道帶天之紘¶
距極三十五度旋為内規乃歩冬至日躔所在以正辰¶
次之中以立宿距按渾儀所測甘石巫咸衆星明者皆¶
以篾横考入宿距縱考去極度而後圖之其赤道外衆¶
星疏宻之狀與仰視小殊者由渾儀去南極漸近其度¶
益狹而葢圓漸逺其度益廣使然若考其去極入宿度¶
數移之于渾天則一也又赤道内外其廣狹不均若就¶
二至出入赤道二十四度以規度之則二分所交不得¶
<pb:KR3k0043_WYG_048-10b>¶
其正自二分黄赤道交以規度之則二至距極度數不¶
得其正當求赤道分至之中均刻為七十二限據每黄¶
道差數以篾度量而識之然後規為黄道則周天咸得¶
其正矣又考黄道二分二至之中均刻為七十二候定¶
隂陽厯二交所在依月去黄道度率差一候亦以篾度¶
量而識之然後規為月道則周天咸得其正矣中晷之¶
法初淳風造厯定二十四氣中晷與祖冲之短長頗異¶
然未知其孰是及一行作大衍厯詔太史測天下之晷¶
<pb:KR3k0043_WYG_048-11a>¶
求其土中以為定數其議曰周禮大司徒以土圭之法¶
測土深日至之景尺有五寸謂之地中鄭氏以為日景¶
于地千里而差一寸尺有五寸者南戴日下萬五千里¶
地與星辰四游升降于三萬里内是以半之得地中今¶
潁川陽城是也宋元嘉中南征林邑五月立表望之日¶
在表北交州影在表南三寸林邑九寸一分交州去洛¶
水陸之路九千里葢山川囬折使之然以表考其弦當¶
五千乎開元十二年測交州夏至在表南三寸三分與¶
<pb:KR3k0043_WYG_048-11b>¶
元嘉所測略同使者大相元太言交州望極纔髙二十¶
餘度八月海中望老人星下列星燦然明大者甚衆古¶
所未識廼渾天家以為常沒地中者也大率去南極二¶
十度已上之星則見又鐵勒囬紇在薛延陀之北去京¶
師六千九百里其北又有骨利幹居瀚海之北北距大¶
海晝長而夜短既夜天如曛不暝夕胹羊髀纔熟而曙¶
葢近日出沒之所太史監南宫説擇河南平地設水凖¶
䋲墨植表而以引度之自滑臺始白馬夏至之晷尺五¶
<pb:KR3k0043_WYG_048-12a>¶
寸七分又南百九十八里百七十九歩得浚儀岳臺晷¶
尺五寸三分又南百六十七里二百八十一歩得扶溝¶
晷尺四寸四分又南百六十里百一十歩至上蔡武津¶
晷尺三寸六分半大率五百二十六里二百七十歩晷¶
差二寸餘而舊説王畿千里影差一寸妄矣今以勾股¶
校陽城中晷夏至尺四寸七分八釐冬至丈二尺七寸¶
一分半定春秋分五尺四寸三分以覆矩斜視極出地¶
三十四度十分度之四自滑臺表視之極髙三十五度¶
<pb:KR3k0043_WYG_048-12b>¶
三分冬至丈三尺定春秋分五尺五寸六分自浚儀表¶
視之極髙三十四度八分冬至丈二尺八寸五分定春¶
秋分五尺五寸自扶溝表視之極髙三十四度三分冬¶
至丈二尺五寸五分定春秋分五尺三寸七分上蔡武¶
津表視之極髙三十三度八分冬至丈二尺三寸八分¶
定春秋分五尺二寸八分其北極去地雖秒分微有盈¶
縮難以目校大率三百五十一里八十歩而極差一度¶
極之逺近異則黄道軌景固隨而變矣自此為率推之¶
<pb:KR3k0043_WYG_048-13a>¶
比嵗武陵晷夏至七寸七分冬至丈五寸三分春秋分¶
四尺二寸七分半以圖測之定氣四尺四寸七分按圖¶
斜視極髙二十九度半差陽城五度三分蔚州横野軍¶
夏至二尺二寸九分冬至丈五尺八寸九分春秋分六¶
尺四寸四分半以圖測之定氣六尺六寸二分半按圖¶
斜視極髙四十度差陽城五度三分凡南北之差十度¶
半其徑三千六百八十八里九十歩自陽城至武陵千¶
八百二十六里七十六歩自陽城至横野千八百六十¶
<pb:KR3k0043_WYG_048-13b>¶
一里二百十四歩夏至晷差五寸三分自陽城至武陵¶
差七寸三分自陽城至横野差八寸冬至晷差五尺三¶
寸六分自陽城至武陵差二尺一寸八分自陽城至横¶
野差三尺一寸八分率夏至與南方差少冬至與北方¶
差多又以圖校安南日在天頂北二度四分極髙二十¶
度四分冬至晷七尺九寸四分定春秋分二尺九寸三¶
分夏至在表南三寸三分差陽城十四度三分其徑五¶
千二十三里至林邑日在天頂北六度六分彊極髙十¶
<pb:KR3k0043_WYG_048-14a>¶
七度四分周圓三十五度常見不隠冬至晷六尺九寸¶
定春秋分二尺八寸五分夏至在表南五寸七分其徑¶
六千一百一十二里若今距陽城而北至鐵勒之地亦¶
差十七度四分與林邑正等則五月日在天頂南二十¶
七度四分極髙五十二度周圓百四度常見不隠北至¶
晷四尺一寸三分南至晷二丈九尺二寸六分定春秋¶
分晷五尺八寸七分其沒地纔十五餘度夕沒亥西晨¶
出丑東校其里數已在囬紇之北又南距洛陽九千八¶
<pb:KR3k0043_WYG_048-14b>¶
百一十五里則極長之晝其夕常明然則骨利幹猶在¶
其南矣吳中常侍王蕃考先儒所傳以南戴日下萬五¶
千里為勾股斜射陽城考周徑之率以揆天度當千四¶
百六里二十四歩有餘今測日晷距陽城五千里已在¶
戴日之南則一度之廣皆三分減二南北極相去八萬¶
里其徑五萬里宇宙之廣豈若是乎然則蕃之術以蠡¶
測海者也古人所以恃勾股術謂其有證於近事顧未¶
知目視不能及逺逺則微差其差不已遂與術錯譬游¶
<pb:KR3k0043_WYG_048-15a>¶
於太湖廣袤不盈百里見日月朝夕出入湖中及其浮¶
于巨海不知幾千里猶見日月朝夕出入其中矣若于¶
朝夕之際俱設重差而望之必將大小同術無以分矣¶
横既有之縱亦宜然又若樹兩表南北相距十里其崇¶
皆數十里置大炬于南表之端而植八尺之木于其下¶
則當無影試從南表之下仰望北表之端必將積微分¶
之差漸與南表參合表首參合則置炬于其上亦當無¶
影矣又置大炬于北表之端而植八尺之木於其下則¶
<pb:KR3k0043_WYG_048-15b>¶
當無影試從北表之下仰望南表之端又將積微分之¶
差漸與北表參合表首參合則置炬于其上亦當無影¶
矣復于二表間更植八尺之木仰而望之則表首環屈¶
相合若置大炬于兩表之端皆當無影矣夫數十里之¶
髙與十里之廣然猶斜射之影與仰望不殊今欲慿晷¶
差以推逺近髙下尚不可知而况稽周天里歩于不測¶
之中又可必乎十三年南至岱宗禮畢自上傳呼萬嵗¶
聲聞于下時山下夜漏未盡自日觀東望日已漸髙據¶
<pb:KR3k0043_WYG_048-16a>¶
厯法晨初迨日出差二刻半然則山上所差凡三刻餘¶
其冬至夜刻同立春之後春分夜間刻同立夏之後自¶
岳趾升泰壇僅二十里而晝夜之差一節設使因二十¶
里之崇以立勾股術固不知其所以然况八尺之表乎¶
原古人所以歩圭影之意將以節宣和氣輔相物宜不¶
在于辰次之周徑其所以重厯數之意將欲恭授人時¶
欽若乾象不在于渾葢之是非若乃述無稽之法于視¶
聽之所不及則君子當闕疑而不議也而或者各封所¶
<pb:KR3k0043_WYG_048-16b>¶
傳之器以術天體謂渾元可任數而測大象可運算而¶
闚終以六家之説迭為矛盾誠以為葢天邪則南方之¶
度漸狹果以為渾天邪則北方之極寖髙此二者又渾¶
葢之家盡智畢議未能有以通其説也則王仲任葛稚¶
川之徒區區于異同之辨何益人倫之化哉凡晷表冬¶
夏不同南北亦異先儒多以里數齊之遂失其實今更¶
為覆矩圖南自丹穴北暨幽都每極移一度輙累其差¶
可以稽日食之多少定晝夜之長短而天下之晷皆協¶
<pb:KR3k0043_WYG_048-17a>¶
其數矣昭宗時太子少詹事邊岡修厯術服其精粹以¶
為不刋之數也初貞觀中淳風撰法象志因漢書十二¶
卷度數始以唐之州縣配焉而一行以為天下山河之¶
象存乎兩戒北戒自三危積石負終南地絡之隂東及¶
太華逾河並雷首底柱王屋太行北抵常山之右乃東¶
循塞垣至濊貊朝鮮是謂北紀所以限大漠也南戒自¶
岷山嶓冢負地絡之陽東及太華連商山熊耳外方桐¶
栢自上絡南逾江漢擕武當荆山至于衡陽乃東循嶺¶
<pb:KR3k0043_WYG_048-17b>¶
徼達東甌閩中是謂南紀所以限蠻夷也故星傳謂北¶
戒為胡門南戒為越門河源自北紀之首循雍州北徼¶
達華隂而與地絡相㑹並行而東至太行之曲分而東¶
流與涇渭濟瀆相為表裏謂之北河江源自南紀之首¶
循梁州南徼逹華陽而與地絡相㑹並行而東及荆山¶
之陽分而東流與漢水淮瀆相為表裏謂之南河故于¶
天象則𢎞農分陜為兩河之㑹五服諸侯在焉自陜而¶
西為秦凉北紀山河之曲為晉代南紀山河之曲為巴¶
<pb:KR3k0043_WYG_048-18a>¶
蜀皆負險用武之國也自陜而東三川中岳為成周西¶
距外方大伾北至於濟南至于淮東達鉅野為宋鄭陳¶
蔡河内及濟水之陽為&ZX-111762;衛漢東濵淮水之隂為申随¶
皆四戰用文之國也北紀之東至北河之北為邢趙南¶
紀之東至南河之南為荆楚自北河下流南距岱山為¶
三齊夾右碣石為北燕自南河下流北距岱山為鄒魯¶
南渉江淮為吳越皆負海之國貨殖之所阜也自河源¶
循塞垣北東及海為大漠自江源循嶺徼南東及海為¶
<pb:KR3k0043_WYG_048-18b>¶
諸蠻觀兩河之象與雲漢之所始終而分野可知矣于¶
易五月一隂生而雲漢潜萌于天稷之下進及井鉞間¶
得坤維之氣隂始達于地上而雲漢上升始交于列宿¶
七緯之氣通矣東井據百川上流故鶉首為秦蜀墟得¶
兩戒山河之首雲漢逹坤右而漸升始居列宿上觜觹¶
參伐皆直天闗表而在河隂故實沈下流得大梁距河¶
稍逺渉隂亦深故其分野自漳濵却負恒山居北紀衆¶
山之東南外接髦頭地皆河外隂國也十月隂氣進踰¶
<pb:KR3k0043_WYG_048-19a>¶
乾維始上達于天雲漢至營室東壁間升氣悉究與内¶
規相接故自南正達于西正得雲漢升氣為山河上流¶
自北正達于東正得雲漢降氣為山河下流娵訾在雲¶
漢升降中居水行正位故其分野當中州河濟間且王¶
良閣道由紫垣絶漢抵營室上帝離宫也内接成周河¶
内皆豕韋分十一月一陽生而雲漢漸降退及艮維始¶
下接于地至斗建間復與列舍氣通于易天地始交泰¶
象也踰析木津隂氣益降進及大辰升陽之氣究而雲¶
<pb:KR3k0043_WYG_048-19b>¶
漢沉潜于東正之中故易雷出地曰豫龍出泉為解皆¶
房心象也星紀得雲漢下流百川歸焉析木為雲漢末¶
派山河極焉故其分野自南河下流窮南紀之曲東南¶
負海為星紀自北河末派窮北紀之曲東北負海為析¶
木負海者以其雲漢之隂也唯娵訾内接紫宫在王畿¶
河濟間降婁𤣥枵與山河首尾相逺隣顓頊之墟故為¶
中州負海之國也其地當南河之北北河之南界以岱¶
宗至于東海自鶉首踰河戒東曰鶉火得重離正位軒¶
<pb:KR3k0043_WYG_048-20a>¶
轅之祗在焉其分野自河華之交東接祝融之墟北負¶
河南及漢葢寒燠之所均也自析木紀天漢而南曰大¶
火得明堂升氣天市之都在焉其分野自鉅野岱宗西¶
至陳留北負河濟南及淮皆和氣之所布也陽氣自明¶
堂漸升達于龍角曰夀星龍角謂之天闗于易氣以陽¶
決隂夫象也升陽進踰天闗得純乾之位故鶉尾直建¶
巳之月内列太微為天廷其分野自南河以負海亦純¶
陽地也夀星在天闗内故其分野在商亳西南淮水之¶
<pb:KR3k0043_WYG_048-20b>¶
隂北連太室之東自陽城際之亦巽維地也夫雲漢自¶
坤抵艮為地紀北斗自乾攜巽為天綱其分野與帝車¶
相直皆五帝墟也究咸池之政而在乾維内者降婁也¶
故為少昊之墟叶北宫之政而在乾維外者娵訾也故¶
為顓頊之墟成攝提之政而在巽維内者夀星也故為¶
太昊之墟布太微之政而在巽維外者鶉尾也故為列¶
山氏之墟得四海中丞太階之政者軒轅也故為有熊¶
氏之墟木金得天地之微氣其神治于季月水火得天¶
<pb:KR3k0043_WYG_048-21a>¶
地之章氣其神治于孟月故章道存乎至微道存乎終¶
皆隂陽變化之際也若微者沉潜而不及章者髙明而¶
過亢皆非上帝之居也斗杓謂之外廷陽精之所布也¶
斗魁謂之㑹府陽精之所復也杓以治外故鶉尾為南¶
方負海之國魁以治内故娵訾為中州四戰之國其餘¶
列舍在雲漢之隂者八為負海之國在雲漢之陽者四¶
為四戰之國降婁𤣥枵以負東海其神主于岱宗嵗星¶
位焉星紀鶉尾以負南海其神主于衡山熒惑位焉鶉¶
<pb:KR3k0043_WYG_048-21b>¶
首實沈以負西海其神主于華山太白位焉大梁析木¶
以負北海其神主于恒山辰星位焉鶉火大火夀星豕¶
韋為中州其神主于嵩丘鎮星位焉近代諸儒言星土¶
者或以州或以國虞夏秦漢郡國廢置不同周之興也¶
王畿千里及其衰也僅得河南七縣今又天下一統而¶
直以鶉火為周分則疆場舛矣七國之初天下地形雌¶
韓而雄魏魏地西距髙陵盡河東河内北固漳鄴東分¶
梁宋至于汝南韓據全鄭之地南盡潁川南陽西逹虢¶
<pb:KR3k0043_WYG_048-22a>¶
略距函谷固宜陽北連上地皆綿亘數州相錯如繡考¶
雲漢山河之象多者或至十餘宿其後魏徙大梁則西¶
河合于東井秦㧞宜陽而上黨入于輿鬼方戰國未滅¶
時星家之言屢有明效今則同在畿甸之中矣而或者¶
猶據漢書地理志推之是守甘石遺術而不知變通之¶
數也又古之辰次與節氣相係各據當時厯數與嵗差¶
遷徙不同今更以七宿之中分四象中位自上元之首¶
以度數紀之而著其分野其州縣雖改𨽻不同但據山¶
<pb:KR3k0043_WYG_048-22b>¶
河以分爾須女虚危𤣥枵也初須女五度餘二千三百¶
七十四秒四少中虚九度終危十二度其分野自濟北¶
東踰濟水渉平隂至于山茌循岱岳衆山之隂東南及¶
髙宻又東盡萊夷之地得漢北海千乗淄川濟南齊郡¶
及平原渤海九河故道之南濱于碣石古齊紀祝淳于¶
萊譚寒及斟尋有過有鬲蒲姑氏之國其地得娵訾之¶
下流自濟東逹于河外故其象著為天津絶雲漢之陽¶
凡司人之星與群臣之錄皆主虚危故岱宗十二諸侯¶
<pb:KR3k0043_WYG_048-23a>¶
受命府又下流得婺女當九河未派比于星紀與吳越¶
同占營室東壁娵訾也初危十三度餘二千九百二十¶
六秒一太中營室十二度終奎一自王屋太行而東得¶
漢河内至北紀之東隅北負漳鄴東及館陶聊城又自¶
河濟之交渉滎波濱濟水而東得東郡之地古邶&ZX-111762;衛¶
凡胙邘雍共微觀南燕昆玉豕韋之國自閣道王良至¶
東壁在豕韋為上流當河内及漳鄴之南得山河之㑹¶
為離宫又循河濟而東接𤣥枵為營室之分奎婁降婁¶
<pb:KR3k0043_WYG_048-23b>¶
也初奎二度餘千二百一十七秒十七少中婁一度終¶
胃三度自蛇丘肥成南届鉅野東逹梁父循岱岳衆山¶
之陽以負東海又濱泗水經方與沛留彭城東至於吕¶
梁乃東南抵淮並淮水而東盡徐夷之地得漢東平魯¶
國琅琊東海泗水城陽古魯薛邾莒小邾徐郯鄫鄅邳¶
邿任宿須句服顓臾牟遂鑄夷介根牟及大庭氏之國¶
奎為大澤在娵訾下流當鉅野之東陽至于淮泗婁胃¶
之墟東北負山葢中國膏腴地百榖之所阜也胃得馬¶
<pb:KR3k0043_WYG_048-24a>¶
牧之氣與冀之北土同占胃昴畢大梁也初胃四度餘¶
二千五百四十九秒八太中昴六度終畢九度自魏郡¶
濁漳之北得漢趙國廣平鉅鹿常山東循清河信都北¶
據中山真定全趙之分又北逾衆山盡代郡鴈門雲中¶
定襄之地與北方羣狄之國北紀之東陽表裏山河以¶
蕃屏中國為畢分循北河之表西盡塞垣皆髦頭故地¶
為昴分冀之北土馬牧之所蕃庶故天苑之象存焉觜¶
觹參伐實沈也初畢十度餘八百四十一秒四之一中¶
<pb:KR3k0043_WYG_048-24b>¶
參七度終東井十一度自漢之河東及上黨太原盡西¶
河之地古晉魏唐虞耿楊霍冀黎郇與西河戎狄之國¶
西河之濱所以設險限秦晉故其地上應天闕其南曲¶
之隂在晉地衆山之陽南曲之陽在秦地衆山之隂隂陽¶
之氣并故與東井通河東永樂芮城河北縣及河曲豐勝¶
夏州皆東井之分參伐為戎索為武政當河東盡大夏之¶
墟上黨次居下流與趙魏接為觜觹之分東井輿鬼鶉首¶
也初東井十二度餘二千一百七十二秒十五太中東¶
<pb:KR3k0043_WYG_048-25a>¶
井二十七度終柳六度自漢三輔及北地上郡安定西¶
自隴坻至河右西南盡巴蜀漢中之地及西南夷犍為¶
越嶲益州郡極南河之表東至牂牁古秦梁豳芮豐畢¶
駘杠有扈宻須庸蜀羌髳之國東井居兩河之隂自山¶
河上流當地絡之西北輿鬼居兩河之陽自漢中東盡¶
華陽與鶉火相接當地絡之東南鶉首之外雲漢潜流¶
而未逹故狼星在江河上源之西弧矢犬雞皆徼外之¶
備也西羌吐蕃吐谷渾及西南徼外夷人皆占狼星柳¶
<pb:KR3k0043_WYG_048-25b>¶
七星張鶉火也初柳七度餘四百六十四秒七少中七星¶
七度終張十四度北自滎澤滎陽並京索暨山南得新¶
鄭宻縣至外方東隅斜至方城抵桐栢北自宛葉南暨¶
漢東盡漢南陽之地又自雒邑負北河之南西及函谷¶
逾南紀達武當漢水之隂盡𢎞農郡以淮源桐栢東陽¶
為限而申州属夀星古成周虢鄭管鄫東虢宻滑焦唐¶
隨申鄧及祝融氏之都新鄭為軒轅祝融之墟其東鄙¶
則入夀星柳在輿鬼東又接漢源當商洛之陽接南河¶
<pb:KR3k0043_WYG_048-26a>¶
上流七星係軒轅得土行正位中岳象也河南之分張¶
直南陽漢東與鶉尾同占翼軫鶉尾也初張十五度餘¶
千七百九十五秒二十二太中翼十二度終軫九度自¶
房陵白帝而東盡漢之南郡江夏東達廬江南部濱彭¶
蠡之西得長沙武陵又逾南紀盡鬰林合浦之地自沅¶
湘上流西達黔安之左皆全楚之分自富昭象龔繡容¶
白廉州已西亦鶉尾之墟古荆楚鄖鄀羅權巴蘷與南¶
方蠻貊之國翼與咮張同象當南河之北軫在天闗之¶
<pb:KR3k0043_WYG_048-26b>¶
外當南河之南其中一星主長沙逾嶺徼而南為東甌¶
青丘之分安南諸州在雲漢上流之東陽宜属鶉火而¶
柳七星張皆當中州不得連負海之地故麗于鶉尾角¶
亢夀星也初軫十度餘八十七秒十四少中角八度終¶
氐二度自原武管城濱河濟之南東至封丘陳留盡陳¶
蔡汝南之地逾淮源至于弋陽西渉南陽郡至于桐栢¶
又東北抵嵩之東陽中國地絡在南北河之間首自西¶
傾極于陪尾故隨申光皆豫州之分宜属鶉火古陳蔡¶
<pb:KR3k0043_WYG_048-27a>¶
許息江黃道栢沈賴蓼須頓胡防弦厲之國氐渉夀星¶
當洛邑衆山之東與亳土相接次南直潁水之間曰太¶
昊之墟為亢分又南渉淮氣連鶉尾在成周之東陽為¶
角分氐房心大火也初氐二度餘千四百一十九秒五¶
太中房二度終尾六度自雍丘襄邑小黃而東循濟隂¶
界于齊魯右泗水逹于吕梁乃東南接太昊之墟盡漢¶
濟隂山陽楚國豐沛之地古宋曹郕滕茅郜蕭葛向城¶
偪陽申父之國商亳負北河陽氣之所升也為心分豐¶
<pb:KR3k0043_WYG_048-27b>¶
沛負南河陽氣之所布也為房分其下流與尾同占西¶
接陳鄭為氐分尾箕析木津也初尾七度餘二千七百¶
五十秒二十一少中箕五度終南斗八度自渤海九河¶
之北得漢河間涿郡廣陽及上谷漁陽右北平遼西遼¶
東樂浪𤣥莬古北燕孤竹無終九夷之國尾得雲漢之¶
末派龜魚麗焉當九河之下流濱于渤碣皆北紀之所¶
窮也箕與南斗相近為遼水之陽盡朝鮮三韓之地在¶
吳越東南斗牽牛星紀也初南斗九度餘千四十二秒¶
<pb:KR3k0043_WYG_048-28a>¶
十二太中南斗二十四度終女四度自廬江九江負淮¶
水南盡臨淮廣陵至于東海又逾南河得漢丹陽㑹稽¶
豫章西濱彭蠡南渉越門訖蒼梧南海逾嶺表自韶廣¶
以西珠崖以東為星紀之分也古吳越羣舒廬桐六蓼¶
及東南百越之國南斗在雲漢下流當淮海間為吳分¶
牽牛去南河寖逺自豫章迄㑹稽南逾嶺徼為越分島¶
夷蠻貊之人聲教所不暨皆係于狗國云¶
　　　天皇㑹通　　　　　　　　王應電¶
<pb:KR3k0043_WYG_048-28b>¶
中垣紫微天子之大内也上垣太微治朝也下垣天市¶
市也兼國中矣凡建國中為王宫前朝而後市葢本諸¶
三垣也故大帝后太子庶子皆列象紫微總居大内也¶
(凡帝星見處最多葢中垣者常居上垣聴政下垣治國/角主正月新政心主見于天根北極日太陽其徳天皇)¶
(天乙太乙其神北斗臨御之柄各不同也后星所見亦/然中宫者常居尾生生之源軒轅立政之地天市内政)¶
(之所布月太隂后/之徳各有所指也)天樞北極所謂北辰居其所而衆星¶
拱之天子為天下樞而無為之象也五帝座即五小寢¶
退朝宴息之處華葢承雨日之器覆于上勾陳天子親¶
<pb:KR3k0043_WYG_048-29a>¶
軍護于前也兩垣宿衛周廬宫伯所掌八次八舎舊立¶
將相等名非也(天子之武備國家莫重之務周禮掌於/宫伯宫正官府庶士庶子皆統之故中)¶
(宫者衛士常居也常隨則為勾陳天棓侍朝則為虎賁/郎位在東宫則為騎官騎將守國則為梗河招摇也)¶
天皇在勾陳裏大明則日月不明王者聰明睿知而不¶
用其明故冕旒蔽目黈纊塞耳主隠占以見變也天乙¶
主司戰鬪吉㓙太乙主知水旱疾疫皆天帝之神至誠¶
如神所以首出庻物也大理主平刑獄隂徳主施恩赦¶
合君徳以仁為主也尚書出納王命虞之納言周之内¶
<pb:KR3k0043_WYG_048-29b>¶
史宰夫之職司也柱史左右史也四輔葢即虞書四鄰¶
在周則師氏保氏乃王者之友臣也六甲主布政敬授¶
民時太史正嵗年以序事者天柱主晦朔晝夜以知天¶
文之次序馮相氏㑹天位叙四時也(世之言天者二家/曰推歩曰占騐推)¶
(歩主測度推算在内之事故中宫天柱主推歩六甲所/以授時占騐必登髙逺眺在外之事故上垣則有靈臺)¶
(下垣則有漸臺畢主邊兵尤當觀天文氣候故有天髙/若夫憲天以賛化育則六經無非是道言天者故不及)¶
(知而儒者亦/所罕言耳)御女御妻之象女史佐后禮事而記其美¶
惡者也北斗主出號令定紀綱運旋中央臨制四方建¶
<pb:KR3k0043_WYG_048-30a>¶
四時均五行七政之樞機隂陽之本源也有君道焉執臨¶
御之柄惟辟作威作福所謂八柄御羣臣也然夬履則¶
厲故不欲其明古者或有宦者竊柄而威福恣行以致¶
明大占書遂謂明則刑餘用事實非宦者主星也輔一¶
星大臣象也(斗有三南斗見于析木之次一見于天市/垣斗主斟酌損益故北斗為酌量元炁南)¶
(斗主進退人才天/市中者斗斛而已)相冢宰三公論道經邦爕理隂陽三¶
師疑作三孤二公𢎞化寅亮天地者也(大臣宰相之職/非一公孤師而)¶
(不臣四輔友而不任相天官冢宰大將軍夏官大司馬/司空冬官大司空尚書主納言上垣三公九卿主常朝)¶
<pb:KR3k0043_WYG_048-30b>¶
(下垣七公主治國輔台鼎葢其總象河月葢其總占若/軒轅内平乃内宰天相乃九嬪此二官皆非相職也)¶
文昌位于斗之上欲明天理居于斗之中欲暗王者代¶
天理物已何與焉文命敷于四海法文昌也神武而不¶
殺則天理也舊文昌六星各有所司有上將次將貴相¶
司禄司中司命等名周禮註引此為証然北辰居中列¶
宿咸以為凖其為司中無疑虚宿下自有司禄司命故¶
知星家註釋之謬太陽乾之德也昊天之象太隂¶
坤徳地祗之象與昴宿相配又太陽主人君以剛¶
<pb:KR3k0043_WYG_048-31a>¶
健御極太隂主以厚徳載物亦后之象也君徳以剛為¶
主𤣥戈天帝用以斷天鉞所執以威四方伐無道天棓¶
前驅以禦難也天牢貴人之牢有八議焉故以不見為¶
善也内階升降之納陛天鈎輿服法駕天厨内厨掌天¶
子及后饌食于周屬膳夫天床及天市垣之女床天子¶
及后枕席牀笫之司于周禮則玉府之所掌也八榖黍¶
稷稻粱麻麥菽苽也舊解為大麥小麥赤荳大荳止當¶
菽麥二榖耳扶筐后妃親蠶之器也農桑衣食之原民¶
<pb:KR3k0043_WYG_048-31b>¶
之所天人君當知其艱難列於此者帝親耕后親蠶為¶
天下先之象也傳舍主北狄驛舘故不明則胡兵入也¶
太微兩垣十星其中間者天子之九門曰太隂太陽中¶
華東西華左右掖門端門也五帝座天子日出視朝之¶
處太子儲嗣監國者故列位焉(乃若北極前星主太子/居大内氐為東宫所生)¶
(之地/也)幸臣天子䙝近之臣若周禮内䜿之屬可以當之¶
古者天子侍御僕從罔匪正人豈有所謂幸臣乎然則¶
斯名也其變於後代歟虎賁從官郎位郎將即司士所¶
<pb:KR3k0043_WYG_048-32a>¶
掌王族故士虎士太僕太右太僕從者等官也三公九¶
卿常朝者五諸侯入覲者也謁者即所謂司士擯孤卿¶
特揖者内屏設于路門諸侯入自應門則天子宁立其¶
前也天子外屏諸侯内屏此亦云内者對婁宿外屏言¶
於義未安但當云屏星可也常陳儀衛之仗也鼎國之¶
神器台國之髙位皆大臣之象也三台解者不一要之¶
主臣位上公侯中卿伯下子大夫歟太尊天子之尊屬¶
貴戚也少微賢人在下僚者亦東宫官屬明堂天子布¶
<pb:KR3k0043_WYG_048-32b>¶
政之宫靈臺所以時登眺望雲物宣壅蔽而舒欝滯者¶
也長垣設險以守其國在古為城郭溝塗今則為長城¶
是也¶
天市兩垣二十二星主四海之地建侯樹屏蕃衞王畿¶
也垣中侯星畿内諸侯(上垣五諸侯入覲在朝者井宿/五諸侯六諸王建萬國以養民)¶
(為務河鼓之下十二國/天子巡狩之所至也)帝座天子親治其畿内篤近舉¶
逺之象市樓司市所莅之憩次也斗斛帛度質人所以¶
同度量而一法制也列肆肆長所以陳肆辨物而平市¶
<pb:KR3k0043_WYG_048-33a>¶
也車肆貨易車之處(軫所以造車閣道下車府天子五/輅所藏畢上五車兵車所藏氐下)¶
(天輻士大夫之車歟夫兵㓙器也欲求萬全卒不如騎/騎不如車故聖人為車制與經界相表裏實制㓂敵限)¶
(戎馬之精意也仰觀乾象所麗特/詳欲禦外侮可不脩舉其法哉)屠肆飲食莫費於屠¶
故專其肆也宦者四星王之正内五人也天子之親同¶
姓皆食采于王畿故宗人宗星宗正皆列位焉又所以¶
叙玉牒正宗法也侯星則諸臣采地視諸侯也女牀后¶
妃之寢也后聽天下之内治故太微皆天子之事天市¶
多后之事女牀麗于此者天下奢儉貧富之原國母吉¶
<pb:KR3k0043_WYG_048-33b>¶
㓙之候天紀市之法也凡建國内宰佐后立市設其次¶
置其叙正其肆陳其貨賄一其淳制故斗斛帛度凡司¶
市之法亦内宰所掌而后得以與聞者也織女即周禮¶
典婦功后妃夫人無不勤於絲麻也七公鄉老鄉大夫¶
之類佐天子以治王畿者也市之中奸人聚焉故戮人¶
必于市貫索者賤人之牢也(天牢見紫微垣與此貫索/貴賤所司不同故禮公族)¶
(有罪則與甸人不與國人慮兄弟昴主天下刑獄大/司冦之職見于正秋之位故大辟必于秋後處决也)罰¶
主金贖罪利者人所同欲而易犯故罪之輕者則罰贖¶
<pb:KR3k0043_WYG_048-34a>¶
所以禁之於微又國君過市則刑人赦夫人世子命夫¶
命婦過市則罰幕帟葢帷戒君子不可以近利也梗河¶
招摇皆主戈矛鋒刃以備不虞也漸臺主晷漏律吕吹¶
灰之事以騐氣之應否緩急并觀于乾象以占天文之¶
變動保章氏之職也¶
角蒼龍之首鳥獸生角草木拆甲化生萬物者也大角¶
君象主春王正月新政攝提協時月也進賢興賢能也¶
天門陽門南門天地于是而闢户人君于是闢四門也¶
<pb:KR3k0043_WYG_048-34b>¶
天田耕藉也亢主章奏明目逹聰也廟堂通塞之候故¶
曰疏廟頡頏赦過宥罪折威禁兵止武平星平和政刑¶
皆春生之意也帝席宴樂群臣嘉賓也亢池平道逹水¶
陸之道也庫樓天府太府在庫門之内者也樓中衡星¶
闗石和鈞王府則有也¶
氐天之行始于東故此為天根太子為天下根本故取¶
象也天乳后妃不自乳其子乳母也亦主飴&ZX-111309;之事騎¶
官主國有大事太子合國子而用之者也陣車兵車也¶
<pb:KR3k0043_WYG_048-35a>¶
車騎乗車之馬也騎陣將所以帥國子者也天輻車之¶
三十輻也古之命將者賜弓矢則王畿之外皆得專征¶
賜鈇鉞則參將而下皆得專殺然則大將統兵于外無¶
乃非國家所利乎周禮國有大事則國子皆屬于太子¶
唯所用之治以軍法司馬弗與故大將統兵權于外以¶
正軍法而太子握兵柄于内以遏亂源(氐宿之下而有/騎官騎陣將天)¶
(道明切/如此)¶
房天子之后寢御羣隂之處鍵閉鈎鈐其管籥兩咸防¶
<pb:KR3k0043_WYG_048-35b>¶
淫泆之户皆所以謹内外之辨也日太陽之精生于東¶
故麗于此月生于西故麗于昴日君象月女后大臣象¶
也心天子之象葢人者天地之心而天子者人之主故¶
以為名也從官巫醫之屬主疾病禱祠之事積卒衞士¶
即宫人所掌六寢之修掃除糞洒之事也尾主后妃御¶
叙于王所神宫解衣之内室傅説后宫女巫主克禋克¶
祀以弗無子也箕者主承糞穢又為播揚五榖之器字¶
書女執帚為婦周禮舂枕皆掌于女奚尾而受之以箕¶
<pb:KR3k0043_WYG_048-36a>¶
可以知婦無外事矣木杵主舂而糠者榖秕也東方主¶
風此星播揚故主八風傳所謂箕星好風是矣舌哆又¶
主口舌詩云哆兮侈兮成是南箕東方者春産萬物者¶
也故太子謂之東宫天子后妃之寢麗于此者嗣續無¶
窮之意又主太子問安視膳以孝養其親也天江者大¶
江之精發源岷山天淮者淮河之精發源桐栢並注諸¶
東南大海者也(江淮河泲為四瀆夫河見于昴宿下泲/水絶流故天文亦不見井宿復有四瀆)¶
(者以天下所/滋以為養也)東南水之委魚鱉及龜水族也故附麗焉¶
<pb:KR3k0043_WYG_048-36b>¶
斗宗廟酌酒器也爵人必于廟故主薦賢良而受爵祿¶
斗為器量所以斟酌之也掌于司尊彛天弁天子之弁¶
冠掌于弁師建天之都闕正月之吉和布法象于其上¶
者也天籥主國家秘書藏之金櫃石室若大盟約開籥¶
見書之類皆天府之所職也此皆春官宗伯之事故列¶
象于丑寅之間也¶
河皷天子之路皷天桴所以擊皷亦主漏刻鼔鼜之事¶
左旗右旗天子之太常皆天子廵行之所有事者也天¶
<pb:KR3k0043_WYG_048-37a>¶
下之務莫重于耕織牛農丈人所耕之具驪珠女所獻¶
之工離瑜女之服飾也天田九星井田之象敗𤓰瓠𤓰¶
疆場有𤓰瓠乾則質埾敗𤓰時過則敗故名菜類之主¶
故占菜之豐㓙狗天雞民間常畜制其田里教之樹畜¶
也羅堰主瀦畜九坎主溝渠天淵是其泉亦所以灌溉¶
也十二國天下之諸侯也此皆廵狩于天下之事十二¶
月朔廵狩而一終矣夫三垣皆天子在國之事非廵行¶
則四海之大不無壅閉之處故舜五載一廵狩周制十¶
<pb:KR3k0043_WYG_048-37b>¶
有二嵗王乃時廵後世此禮既廢凡天子出遊之地至¶
等于兵災仰觀天象所謹在道路津梁所嚴在旗鼔車¶
御(道路天津車府御/官等星俱見閣道)所重在人民溝洫樹畜代天子民¶
天下其家也不當若是耶善乎漢章帝之詔曰車駕行¶
秋稼觀收穫皆精騎輕行無他輜重不得輙修道橋逺¶
離城郭遣吏逢迎刺探起居出入前後以為煩擾動務¶
節省但患不得脱粟瓢飲耳可謂暗合天道者矣狗國¶
朝鮮獫狁之屬也(四夷雖人類而其性之異於禽獸者/幾希以其得天地之偏氣也觀上天)¶
<pb:KR3k0043_WYG_048-38a>¶
(呈象若虚下之天壘城主北狄軫下之東甌青丘子主/閩蠻畢下九州珠口為傳譯之官皆在天之涯聖人謹)¶
(華夷之辨/有以也夫)又按天子有道守在四夷徳之下衰乃有戎¶
狄之患且内有郎衛兵衞外有梗河招摇長垣天象設¶
險深切著明如此何外患之敢干明皇自我致戎棄社¶
稷而迯遂為後世不死守之魁彼愚儒反或是之悲夫¶
天之道南為陽明北為幽隂人之事嘉禮屬陽㓙䘮屬¶
隂故坐必南向寢必東首塟則于北方北首皆天理合¶
如此也故北方𤣥武為虚危皆主死䘮危禍等事命司¶
<pb:KR3k0043_WYG_048-38b>¶
年夀祿司官祿危司驕佚非司過失謹慎則享祿夀危¶
非則罹㓙夭也哭泣主倚廬哭泣之事敗臼主敗亡灾¶
咎臼咎聲同通用也墳墓墓大夫所掌百族兆域虚梁¶
冢人所掌公墓之地園陵寢廟也人萬民之精也正北¶
方子位子先天卦氣為復貞下起元天道之所開人之¶
事雖生于寅而實胎于子故懸象于北繼天而生也周¶
禮獻民數而祭天之司民葢即此星註疏以為軒轅角¶
非也天錢主錢帛十星規員主九府循環流通以權百¶
<pb:KR3k0043_WYG_048-39a>¶
貨之象坤北隂方故主利也(洪範八政曰食貨祀司空/司徒司宼賔師天象八榖)¶
(𤓰柳主食天市軍市天錢主貨鬼主祭祀營室翼軫司/空之事七公司徒之官凡刑皆司寇凡兵將即師謁者)¶
(傳舍主賔客聖經與/天道相合類如此)天壘城主丁零匈奴諸夷正北方¶
之地也室十月而農工已畢此星昏而正中故主營建¶
宫室定之方中作于楚宫是矣離宫三雙天子之别館¶
也百工之事惟土木為大司空冬官主度地居民相景¶
之職又主營建宫室工師之事土公吏其屬土公執役¶
之民也杵臼冬月治五榖之所有事也¶
<pb:KR3k0043_WYG_048-39b>¶
閣道天子遊幸别宫之道故從紫微宫絶漢抵營室附¶
路閣道之便路王良造父皆御官王良前四星為天駟¶
舊以房星為天駟非其類矣䇿王良所執以御也車府¶
天子五輅所藏掌于巾車天廐所以養馬掌于校人者¶
也天津四瀆津梁輦道天子馳道所以渡神通四方主¶
廵行天下水陸之道也奚仲主軍征大御之官也至尊¶
行幸道路舟車猶加謹嚴故天道詳焉螣蛇北方水蟲¶
也¶
<pb:KR3k0043_WYG_048-40a>¶
壘壁陣天子四時之田以講武事者而於冬則備軍禮¶
以大閱故係於此羽林軍鄉遂之兵較閱而不調用北¶
落門即大司馬仲冬教大閱所謂以旌為左右和門以¶
叙和出軍令貴一師克在和也鈇鉞者軍中之所有事¶
八魁主設機穽張羅網即射人所掌服不氏羅民掌畜¶
等官也雷電霹靂雲雨所以發生萬物者也乖和皆于¶
此候之王者之師如雷之動如電之明如霹靂之威如¶
雲雨之澤其鼔舞羣動神武如之也天綱正北方與南¶
<pb:KR3k0043_WYG_048-40b>¶
北極相應氣機之所斡旋也故名舊作天網與八魁同¶
占非也天海四海之精也¶
壁天下圖書之秘府自室至婁天子之宫館苑囿在焉¶
所以待客講武遊觀之所皆不可缺而亦不可溺者也¶
有壁在焉所以崇文徳天象不既昭昭矣乎¶
奎天子之武庫軍南門軍門也天大將軍大司馬之官¶
本兵之職外小柱為吏士左右為旗也(古者兵農不分/六卿皆將後世)¶
(兵益重而始專其職大將軍即大司馬壘壁陣今之團/營參有左右前後中五軍命將出師之象畢為邊兵騎)¶
<pb:KR3k0043_WYG_048-41a>¶
(陣將所以帥國子/不領于司馬者也)¶
婁主苑囿犧牲以給郊祀周官之牧人左更藪澤之虞¶
官右更牧地之牧師天陵主山林丘陵虞人之所有事¶
又盗賊所依死亡所瘞也故兵疫于此占之積尸陵中¶
之尸也隠暗為吉(五岳者五方之鎮風氣之所限隔也/水澤之所發源也其神視四瀆為尊)¶
(而不見于天者葢山静而無為水動物也修舉則利博/廢墜則害溥故聖主經水之政為多猶毉之治血而不)¶
(治骨也宜呈/象之獨略歟)天溷豢豕之所外屏所以蔽臭穢天苑主¶
養鳥獸天園主毓草木周官之所謂囿遊也銕銷主芟¶
<pb:KR3k0043_WYG_048-41b>¶
芻剉槀以飼牛馬芻藁營聚芻之所皆委人之職萬物¶
成于秋故于此為備也¶
胃天之儲藏五榖之府所以㑹計邦用者也天廪天子¶
之御廪以給粢盛也天囷田中貯所納之總也天倉掌¶
粟入之藏以待邦用周官之倉人也天庾貯于民間小¶
倉所謂曽孫之庾如坻如京也時至于秋則黍稷重穋¶
禾麻菽麥靡不畢登矣¶
昴主刑獄天之道秋為殺地之道西為金皆所以裁物¶
<pb:KR3k0043_WYG_048-42a>¶
之過也人之事蠻夷猾夏寇賊姦宄者則正之小則加¶
以刑大則加以兵故兵刑皆列象西方也又名旄頭主¶
胡星以其禀肅殺之氣也昔五胡時専以此候禍福而¶
三垣皆不應可以知華夷之辨矣兊為口舌卷舌六星¶
讒佞之臣天讒一星主讒佞者也天河一星濁河之精¶
發源崑崙之象天船主舟楫船中積水一星所以候水¶
災也¶
畢主邊兵禦侮之臣附耳主聴得失伺愆邪察不祥天¶
<pb:KR3k0043_WYG_048-42b>¶
髙主望雲物觀邊警也天街主南華北狄之道所以限¶
隔華夷天闗主邊防闗塞亦皆日月之所行也五車軍¶
器兵車所貯故以柱之出入車内外知兵之出入礪石¶
磨礪鋒刃天潢輿梁可通車輿者咸池主陂澤池沼鳥¶
獸鱗介害人之物所萃也天節使臣所持以傳命參旗¶
九斿大將所持以發縱者也九州殊口主傳譯象胥之¶
屬也¶
參中三星為中軍正中一星大將旁二星參謀也命名¶
<pb:KR3k0043_WYG_048-43a>¶
為參以此二肩為左右將軍二足為前後將軍伐大將¶
之柄主大司馬九伐之法以正邦國者也觜行軍之藏¶
府坐旗大將之旌司怪主候灾祥軍中望氣司卜者也¶
玉井主水泉給厨用軍井行軍之井所以給師徒也軍¶
市行軍之市野雞精主知物價察姦慝賈人也闕丘天¶
子雙闕丘下一狼主相侵盗賊也弧天弓也常屬矢擬¶
射于狼天狗横河中皆所以備盗賊也屏所以蔽厠厠¶
下一星天屎也¶
<pb:KR3k0043_WYG_048-43b>¶
井主木衡法令中平之事物之平者莫如水故營國制¶
城畫埜分州皆取象焉鉞附於井所以斷也北河為北¶
戒曰胡門隂戸自壺口北負微垣東抵濊貊朝鮮以為¶
北紀為隂國主攻伐之政南河為南戒曰越門陽户自¶
𢎞農函谷絶江漢逹嶺循漳東抵越巂東甌以為南紀¶
為陽國主禮樂之政地理有南北二絡于此焉徵矣六¶
諸王宗臣藩屏王室在周為魯衞之國漢已後則為侯¶
王也五諸侯畿外諸侯也此皆聖王所以建國而養民¶
<pb:KR3k0043_WYG_048-44a>¶
者也天樽主盛饘粥以給貧餒水位主水衡水府主隄¶
防溝洫之事四瀆江河淮濟之精也(六府之中水居其/先王政之所至重)¶
(也故周禮川則有衡澤則有虞溝洫則有匠人故凡麗/于天者若四瀆咸池之類皆虞衡之所職水府羅堰九)¶
(坎天淵之類匠/人之所職歟)丈人主夀考而哀孤窮孫子主孝愛以¶
侍大人老人所以占大人夀考者也¶
鬼主祀事祖考之象中央積尸所以象神也天廟天子¶
之祖廟天社勾龍之神天稷后稷之神也外厨主烹宰¶
以給宗廟積水積薪主水火之齊以給烹餁爟位主變¶
<pb:KR3k0043_WYG_048-44b>¶
國火供明水火及烽燧司火之官也(禹叙六府曰水火/金木土榖天象爟)¶
(位司火柳主木土司空土公土公吏司土八榖主稼穡/于水猶詳而金獨略可以知天道重輕王政緩急矣)¶
後天卦位西南坤方萬物皆致養焉故曰致役乎坤潤¶
萬物者莫潤乎水故又曰井養而不窮也井宿列于西¶
南致養之義也養莫大于敬老恤孤祭祀者追養繼孝¶
之事也¶
柳主草木雷雨時至于夏雲行雨施品物流形也又為¶
天之厨宰主享燕之事陽氣極盛故天子飲酎于是時¶
<pb:KR3k0043_WYG_048-45a>¶
也酒燕享之所用天記主知禽獸齒嵗獸人也星為朱¶
雀頸文明之㑹羽儀之所葢物盛則有文故主衣裳文¶
繡也¶
軒轅南大星女后左右為夫人以次而北者嬪御自午¶
而一隂生隂陽相遇故此為后妃之宫庭軒轅曰權太¶
微曰衡主内政以弼太微者也内平執法平罪之官内¶
宰也天相主朝服之制佐后禮事世婦之職也¶
張主珍寳宗廟服用掌次之官翼天子之樂府也樂陽¶
<pb:KR3k0043_WYG_048-45b>¶
氣之盛故係于此天子所以大合樂于夏也¶
軫主車騎任載軍之出入皆占之長沙子主三軍夀命¶
軍門天子之軍門也器府百工居肆以成其事者司空¶
掌邦工翼軫器府皆其所掌故土司空係焉百工之事¶
當及温和之候故月令季春而百工咸理孟冬而效工¶
翼軫所以麗于辰巳歟(工有大小不同室下司空主工/師匠氏土木大役若此之司空)¶
(梓人輿人之事而已東甌主穿骨/南越諸夷青丘子南蠻之國也)¶
　稗編卷四十八¶
