# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.797547
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷四十九
<pb:KR3k0043_WYG_049-1a>¶
欽定四庫全書¶
　稗編卷四十九　　　　　明　唐順之　撰¶
　　諸家七(天文/)¶
　　　論天地之形　　　　　　　朱　熹¶
朱子曰天之形圓如彈丸朝夜運轉其南北兩端後髙¶
前下乃其樞軸不動之處其運轉者亦無形質但如勁¶
風之旋當畫則自左旋而向右向夕則自前降而歸後¶
當夜則自右轉而復左將旦則自後升而趨前旋轉無¶
<pb:KR3k0043_WYG_049-1b>¶
窮升降不息是為天體而實非有體也地則氣之查滓¶
聚成形質者但以其束於勁風旋轉之中故得以兀然¶
浮空甚乆而不墜耳昔黄帝問於岐伯曰地有憑乎岐¶
伯曰大氣舉之亦謂此也其曰九重則自地之外氣之¶
旋轉益逺益大益清益剛空陽之數而至於九則極清¶
極剛而無復有涯矣　朱子曰天轉也非自東而西也¶
非環旋轉磨却是側轉　今按先儒謂天左旋者背北¶
靣南視之則其運如絡絲背東靣西視之則其運如轉¶
<pb:KR3k0043_WYG_049-2a>¶
車是也　或問曰天行健朱子曰惟胡安定説得好其¶
言曰天者乾之形乾者天之用天形蒼然南樞入地下¶
三十六度北樞出地上三十六度狀如倚杵其用則一¶
晝夜行九十餘萬里人一呼一吸為一息一息之間天¶
行已八十餘里人一晝夜有一萬三千六百餘息故天¶
行九十餘萬里天之行健可知因言天之氣運轉不息¶
故閣得地在中間或未逹曰如㺯珠椀底只恁運轉不¶
住故在空中不墜少息則墜矣今按丹書言人一晝夜¶
<pb:KR3k0043_WYG_049-2b>¶
有一萬三千五百息一千一百二十五息乃應一時胡¶
氏之言葢取諸此　或問天地之所以髙深朱子曰公¶
且說天是如何得髙天只是氣非獨是髙只今人在地¶
上便只見如此髙要之連地下亦只是天天只管旋來¶
轉去天大了故旋得許多查滓在中間世間無一箇物¶
事大故地恁地大地只是氣之查滓故厚而深也　朱¶
子曰地却是有空缺處天則四方上下都周匝無空缺¶
偪塞充滿皆是天地之四向底下却靠着天天包地其¶
<pb:KR3k0043_WYG_049-3a>¶
氣無不通恁地看來渾只是天了氣却從地中迸出又¶
見地之廣處天包乎地天之氣又行乎地之中故横渠¶
云地對天不過　問易本義云乾一而實故以質言而¶
曰大坤二而虚故以量言而曰廣朱子曰此兩句說得¶
極分曉葢曰以形言之則天包地外地在天中所以說¶
天之質大以理與氣言之則天之氣却盡在地之中地¶
盡承受得天之氣所以說地之量廣天只是一箇物事¶
一故實從裏面便出來流行發生只是一箇物事所以¶
<pb:KR3k0043_WYG_049-3b>¶
說乾一而實地雖堅實却虚天之氣流行乎地之中皆¶
從裏靣發出來所以說坤二而虚問云地如肺形質雖¶
硬而中本虚故陽氣升降乎其中無所障礙雖金石也透¶
過去地便承受得這氣發育萬物曰然要之天形如一¶
箇鼓鞴天便是那鼓鞴外靣皮殻子中間包得許多氣¶
開闔消長所以說乾一而實地中間盡是這氣來徃升¶
降縁中間虚故容得這氣來徃升降以其包得地所以¶
說其質之大以其容得天之氣所以說其量之廣非¶
<pb:KR3k0043_WYG_049-4a>¶
是說地之形有盡故以量言也只是說地盡容得天之¶
氣所以說其量之廣耳今厯家用律吕候氣其法最精¶
氣之至也分寸不差便是這氣都在地中透出來如十¶
一月冬至用黄鍾管距地九寸以葭灰實其中至之日¶
氣至灰去晷刻不差　朱子曰周禮註土圭一寸折一¶
千里天地四遊升降不過三萬里土圭之景尺有五寸¶
折一萬五千里以其在地之中故南北東西去各三萬¶
里問何謂四遊曰謂地之四遊升降不過三萬里非謂¶
<pb:KR3k0043_WYG_049-4b>¶
天地中間相去止三萬里也春遊過東三萬里夏遊過¶
南三萬里秋遊過西三萬里冬遊過北三萬里今厯家¶
筭數如此以土圭測之皆合曰譬如大盆盛水而以虚¶
器浮其中四邊定四方若器浮過東三寸以一寸折萬¶
里則去西三寸亦如地之浮于水上蹉過東方三萬里¶
則逺去西方亦三萬矣南北亦然然則冬夏晝夜之長¶
短非日晷出沒之所為乃地之遊轉四方而然耳曰然¶
曰人如何測得如此恐無此理曰雖不可知然厯家推¶
<pb:KR3k0043_WYG_049-5a>¶
筭其數皆合恐有此理也今按鄭氏曰地厚三萬里春¶
分之時地正當中自此漸漸而下至夏至地下萬五千¶
里地之上畔與天中平夏至之後地漸漸而上至秋分¶
地正當天之中央自此地漸漸而上至冬至上遊萬五¶
千里地之下畔與天中平自冬至後地又漸漸而下此¶
所謂地升降于三萬里中也　朱子曰天無體只二十¶
八宿便是體　今按爾雅疏曰天是太虚本無形體¶
但指諸星運轉以為天爾或問天有形質否抑只是氣¶
<pb:KR3k0043_WYG_049-5b>¶
朱子曰只是箇旋風下輭上堅道家謂之剛風人常說¶
天有九重分九處為號非也只是旋有九爾但下靣氣¶
較濁而暗上靣至髙處則至清至明爾　問晉志論渾¶
天以為天外是水所以浮天而載地是如何朱子曰天¶
外無水地下是水載¶
　　　又論天地　　　　　　　　史伯璿(後同/)¶
天問集註地則氣之查滓聚成形質者但以其束於勁¶
風旋轉之中故得以兀然浮空甚乆而不墜耳黄帝問¶
<pb:KR3k0043_WYG_049-6a>¶
於岐伯曰地有憑乎岐伯曰大氣舉之亦此謂也按邵¶
子天地自相依附之言至矣盡矣朱子此說亦不過推¶
廣邵子之說而言爾本無可疑所未曉者氣運水動地¶
若無可根著則不免有隨氣與水而動之患况地之廣¶
厚雖曰以氣行乎其中故得浮而不沉然以極重之物¶
無所根著乃能乆浮而不沉於心終有所未逹者不知¶
如何愚竊以意度之地若有所根著則其勢當在下在¶
下則當天之南樞入地三十六度處何以知之葢天半¶
<pb:KR3k0043_WYG_049-6b>¶
在地上半在地下此特就地靣言之爾地有如此之廣¶
博則必有如此之深厚今地之在水靣者可見在水下¶
者不可見是則地之深厚皆在下也深厚既皆在下則¶
天之半在地下者宜多為容水與地之所不得如半在¶
地上者之空虚矣况水靣之地北髙南下而東南又有¶
不滿之處以此度之則天之兩極所以北髙而南下者¶
正以地之形勢亦北髙而南下也如此南方水下之地¶
當極深極厚其下必有所根著之處矣天體繞地左旋¶
<pb:KR3k0043_WYG_049-7a>¶
無停息時地若有所根著宜在南樞不動之處非地之¶
形質根著乎天也天若果有非實非虚之體運乎地外¶
則南樞所在必當亦有非實非虚之體與地相貫通矣¶
如此則地之所以兀然浮空乆而不墜者非惟大氣有¶
以舉之亦天體有以貫之譬如花中之實其根蔕若不¶
相連則生意何由而相通哉至於氣之運乎地外水之¶
束乎氣中者自與此不相妨也臆度之說如此豈其然¶
哉姑志於此云爾按書傳引渾天之說曰天之形狀似¶
<pb:KR3k0043_WYG_049-7b>¶
鳥卵地居其中天包地外如卵之裹黄圓如彈丸故曰¶
渾天言其形體渾渾然也其術以為天半覆地上半在¶
地下其天居地上見者一百八十三度半强地下亦然¶
北極出地上三十六度南極入地下亦三十六度以此¶
觀之是地正當天之中也然地有如此之廣博宜必有¶
如此之深厚今特地靣正當天之中耳是地之深厚皆¶
在下也愚既以言於前矣又按文公天問註曰地則氣¶
之查滓聚成形質者但以其束於勁風旋轉之中故得¶
<pb:KR3k0043_WYG_049-8a>¶
以兀然浮空甚乆而不墜耳今自地以上何嘗見有所¶
謂如勁風之氣哉地下若亦如此則水與地何所承載¶
而自立耶意者自地以上皆為化生人物之區域若即¶
有如勁風之氣行乎其間則化育何以寕息而得遂哉¶
如此則至剛至勁之氣宜在去地幾萬里之上近天象¶
所麗之處而後運也以在上者推之則四方與在下者¶
宜亦皆然如此則地與水之在下者當極深極厚在四¶
方者當極廣極博必充滿逼塞於大氣旋轉之中而後¶
<pb:KR3k0043_WYG_049-8b>¶
可是故地與水之外即勁氣之所旋轉勁氣之内即是¶
地與水之所充塞氣之與水與地相去無毫髪間然則¶
在下地形終極之處與天體相接不相接非愚所能及¶
也姑志所疑以俟知道者而請問焉爾以前所論觀之¶
則在内者上虚而下實皆是寕静之區在外者東升而¶
西沒方是剛勁之氣内外相依附動静相表裏而天地¶
之體叚可識矣愚嘗於清夜之間仰瞻星象森羅可以¶
想見混淪旁礴圎方髙廣之度雖曰天大地小然形氣¶
<pb:KR3k0043_WYG_049-9a>¶
固各當有分量若形自有限氣獨無涯則氣大形小遼¶
絶已甚無乃隂陽不相稱乎以愚度之氣是運動發散¶
之物若無範圍之於外將恐空虚無極則在外周徧之¶
勢難亦恐外散則在内剛勁之力減故必有範圍之者¶
然後有至剛至勁之氣外薄乎範圍之體而不得出則¶
内依乎寕静之區而不停運而相依相附自有不容不¶
然者矣又按在易之離彖傳曰日月星辰麗乎天百榖¶
草木麗乎土聖人以日月星辰對百榖草木而言以天¶
<pb:KR3k0043_WYG_049-9b>¶
對土而言以此觀之則天為有體耶無體耶愚不得而¶
知也但若以為日月星辰即天之體則土之體不可但¶
以百榖草木當之明矣以百榖草木不可為土之體推¶
之則天之體與日月星辰之體二歟一歟愚亦不可得¶
而知也姑志於此以俟知道者而請問焉渾天說曰天¶
之形狀似鳥卵地居其中天包地外猶卵之裹黄圓如¶
彈丸故曰渾天言其形體渾渾然也佛氏以為有須彌¶
山山之四畔有四大部州總名娑婆世界日月星辰皆¶
<pb:KR3k0043_WYG_049-10a>¶
圍遶山腰而行南晝則北夜東以為夕西以為旦其在¶
三方亦然如渾天之說則天大於地如須彌山之說則¶
地大於天天大於地則以無涯之氣囿有限之形所謂¶
大氣舉之勁風所束是也若然則伊川所疑卓置地上¶
地置何處之問此說可以答之地大於天則須彌山與¶
四大部州至髙大極廣不知當於何處安放此不通之¶
論也如渾天之說則天半覆地上半在地下唯北極去¶
地三十六度故遶北極七十二度常見不隠可也如須¶
<pb:KR3k0043_WYG_049-10b>¶
彌山之說則山既極髙北鬱單越與南閻浮提西䕫拏¶
尼與東汾維岱皆隔山不相見日月星辰遶山腰而行¶
方其在北者則南皆不之見可也今遶北極七十二度¶
星辰何故常在山腰南畔並不行到其餘三方並不為¶
山所遮隔耶此又不通之論也佛氏往往竊盖天周髀¶
之說而少變之以為此説反不如盖天斗極居中故常¶
見之說為可通盖佛氏本不知天之形狀如何又不肯¶
自以為不知故謬為此説且務欺誑愚世以掩覆其有¶
<pb:KR3k0043_WYG_049-11a>¶
所不知之羞而已易乾大象天行健語録曰惟胡安定¶
說得好因舉其說曰天形蒼然南極入地下三十六度¶
北極出地上三十六度狀如倚杵其用則一晝一夜行¶
九十餘萬里人一呼一吸為一息一息之間天行已八¶
十餘里人一晝一夜有萬三千六百餘息故天行九十¶
餘萬里靈耀論云一度二千六百三十二里千四百六¶
十一分里之三百四十八周百七萬九百一十三里者¶
是天周圓之里數也徑三十五萬七千九百七十一里¶
<pb:KR3k0043_WYG_049-11b>¶
此二十八宿周囬直徑之數也書許氏叢說引晉天文¶
志以夏至之日景而以勾股法計之自地上去天得八¶
萬一千三百九十四里三十歩五尺三寸六分此天徑¶
之半倍之得十六萬二千七百八十八里六十一歩四¶
尺七寸二分以周率乗之徑率約之得五十一萬三千¶
六百八十七里六十八歩一尺八寸二分此周天之數¶
也今以其數分之每度計一千四百单六里一百四十¶
三歩三尺五寸七分三釐八毫離騷天問所行幾里朱¶
<pb:KR3k0043_WYG_049-12a>¶
子註曰厯家以為周天赤道一百七萬四千里愚按胡¶
氏謂一息天行八十里則萬三千六百息當有一百八¶
萬八千里今但言故天行九十餘萬里豈一時計筭之¶
未審耶抑後人傳寫之有誤耶但胡氏皆以有餘言之¶
則亦大約如此而已今以息數所積校之靈耀所載僅¶
差萬有餘里而已而晉志所計乃不及一半何其相遼¶
絶如此以愚度之當以胡氏說息數所積及靈耀論所¶
言里數為當葢天内是地地形之廣約作十萬里海水¶
<pb:KR3k0043_WYG_049-12b>¶
亦作地筭天體若不如此大如何容得地在中間形氣¶
相依形既如此廣氣若不極其厚如何束得形住如何¶
舉得形起况地在天中日月麗天而行月常受日光為¶
光惟地小天大故地之四外空曠遼廓日月之行雖有¶
隔地之時然天去地逺則日光無時不旁出地外而月¶
常得受之以為光故必如靈耀論徑三十五萬之説然¶
後地之四靣各有十餘萬里之空日光乃不為地所礙¶
爾若如晉志徑十六萬里之說則地之四靣僅各有二¶
<pb:KR3k0043_WYG_049-13a>¶
三萬里之空日光安得不為地所礙耶姑記臆說以俟¶
知者而問焉¶
　　　月星不受日光辨¶
史氏曰天問夜光何徳死而又育厥利惟何而顧兎在¶
腹集註答曰云云惟近世沈括之言曰月本無光猶一¶
銀丸日耀之乃光耳光之初生日在其傍故光側而所¶
見纔如鈎日漸逺則斜照而光稍滿大抵如一弹丸以¶
粉塗其半側視之則粉處如鈎對視之則正圓也云云¶
<pb:KR3k0043_WYG_049-13b>¶
性理㑹元文公曰緯星是隂中之陽經星是陽中之隂¶
葢五星皆是木火土金水之氣上結而成却受日光¶
經星却是陽氣之餘凝結者亦受日光但經星則閃爍¶
開闢其光不定緯星則不然縱有芒角其本體之光亦¶
自不虧按沈氏之說愚竊有所未曉者夫集註又曰或¶
者以為日月在天如兩鏡相照而地居其中四旁皆空¶
水也此乃實見非臆度之論但曰月本無光日耀之乃¶
光如此則日光必照著月月乃有光耳若日光為物所¶
<pb:KR3k0043_WYG_049-14a>¶
遮隔照不著月則月乃無以為光乎今或者既曰日月¶
在天如兩鏡相照而地居其中則是日月之行不免隔¶
地之時若日光為地體所障月體為地影所蔽則月必¶
無日光可受又將何以為光乎愚嘗以此為月食之說¶
終是不慊於心何者葢地體甚大若謂其有影則凡物¶
之影必倍於形地之與水豈無十萬里之廣厚則對日¶
之衝其影又當倍此以天度言之一度纔二千六百三¶
十二里有餘耳九行與黄道近者只在一度間極逺者¶
<pb:KR3k0043_WYG_049-14b>¶
不過六度便以六度計之不過一萬五千七百九十二¶
里有餘而已而地與水之影在對日之衝者乃有一二¶
十萬里之廣大可以遮六七十度不知月行入在此影¶
中日光亦能照及之否故謂地為無影則可若不免¶
有影政恐月若本自無光須待日耀之乃光則為地影¶
所蔽失光之時豈一夕二夕而已今則月自生明之後¶
無夕不光雖有時而食亦不過一時之頃而已不知又¶
何說也又按文公星亦受日光之說朱子又嘗言天地¶
<pb:KR3k0043_WYG_049-15a>¶
間本無光光皆是日之光故月與星有光者皆是受日¶
之光以為光亦此意也愚亦有所未達者夫既曰月與¶
星皆受光則月之生明必在合朔之第三日是時月去¶
日已三四十度矣然始生之明不過一線之微耳漸増¶
以至於半而弦漸増至於滿而望望後漸虧以至於晦¶
亦然無明生頓滿之理也今經星緯星近日逺日光皆¶
圓滿滿皆無以漸者姑以金星言之金星附日而行自¶
距合後進在日前只去日十八度便夕見西方或退在¶
<pb:KR3k0043_WYG_049-15b>¶
日後亦只去日十八度便晨見東方是時去日如此之¶
近皆一見便滿不如月之生明有漸亦不知此何說也¶
愚竊以意度之夫星去日雖近而光亦滿不如月之生¶
明有漸則似乎星自有光不待受日光以為光者星若¶
果自有光烏知月之不亦自有光乎若月之所以有魄¶
者葢日月與星雖總謂之三光而隂陽大小則異焉是¶
故日為太陽猶四象之老陽六十四卦之乾卦是純乎¶
陽之象也月為太隂猶四象之老隂六十四卦之坤卦¶
<pb:KR3k0043_WYG_049-16a>¶
是純乎隂之象也日純乎陽故其光獨盛而其體四面¶
皆光月純乎隂故光不及日其體半光而半晦光乃其¶
面晦乃其背即所謂魄爾日全體光而月半體光者陽¶
全隂半之意也至於星則隂陽合體而不純矣文公謂¶
緯星是隂中之陽經星是陽中之隂隂中之陽陽中之¶
隂猶四象之少陽少隂六十四卦中凡隂陽合體之六¶
十二卦是不純乎陽不純乎隂之象也不純乎隂故其¶
光皆全不如月之半明半晦不純乎陽故其光雖全而¶
<pb:KR3k0043_WYG_049-16b>¶
不如日之獨盛也三光之體不同恐或如此星既本自¶
有光則近日逺日光皆圓滿不必致疑可也獨月之近¶
日逺日而光有盈虧之異則未得其說竊以為日君象¶
月臣象臣主敬君故月常面日而不敢背此其光所以¶
生而滿自滿而虧皆以漸而進退也此即沈氏弹丸以¶
粉塗半側視對視之說但彼主日耀之光此主月自有¶
光為異耳至於日君月臣臣主敬君月常靣日之說何¶
以知其然耶曰以九行與黄道離合逺近之勢而知之¶
<pb:KR3k0043_WYG_049-17a>¶
也觀九行與黄道相交相去之勢則知月之光月既不¶
敢當日道而行又不敢去日道太逺逺去不過六度而¶
已甚則日失中道則月亦變行月於行之常變皆不違¶
乎日如此非臣敬君之意而何如此則常靣日而不敢¶
背亦何足怪乎既曰月自有光則地影遮隔之疑可釋¶
矣然則日月有時而食何也曰月常靣日魄乃其背則¶
朔月掩日而日食亦自與先賢之說不相背但望月之¶
食則張衡所謂對日之衝有暗虚者月若望行黄道則¶
<pb:KR3k0043_WYG_049-17b>¶
適與之值故為所掩而食耳曰然則對日之衝何故有¶
暗虚在彼曰天象所有有非人所能盡知者對日之衝¶
與太陽逺處徃徃常自有幽暗之象在焉其大如日與¶
日同運亦未可知也既不能凌倒景旁日月以目擊其¶
實則只當以古人此說為據而已尚何言哉鑿說繆妄¶
豈曰可信疑不敢蓄姑筆於此以俟知道云爾或疑在¶
易坎為水又為月水光在内可以鑑形於内而不可以¶
照物於外故月之體如水之黒非受日光則無以照物¶
<pb:KR3k0043_WYG_049-18a>¶
於外今曰月自有光則與水異矣曰日月在天之象也¶
豈可以為盡同於地之水火哉假如日月盡同於水火¶
則合朔月或食日之時火何以不熄水何以不燥而日¶
月尚得兩無恙乎况辰星明謂之水星其體尚不如水¶
之黒而自有光則月之自有光又何可疑之有¶
　　　月受日光　　　　　　　　朱　熹¶
朱子曰夜光月也死其晦也育生也此問月有何徳乃¶
能死而復生月有何利而顧望之兎常居其腹乎答曰¶
<pb:KR3k0043_WYG_049-18b>¶
厯家舊說月朔則去日漸逺故魄死而明生既望則去¶
日漸近故魄生而明死至晦而朔則又逺日而明復生¶
所謂死而復育也此說誤矣若果如此則未望之前西¶
近東逺而始生之明當在月東既望之後東近西逺而¶
未死之明却在月西矣安得未望載魄於西既望終魄¶
於東而遡日以為明乎故惟近世沈括之說乃為得之¶
括之言曰月本無光猶一銀丸日耀之乃光耳光之初¶
生日在其傍故光側而所見纔如鈎日漸逺則斜照而¶
<pb:KR3k0043_WYG_049-19a>¶
光稍滿大抵如一弹丸以粉塗其半側視之則粉處如¶
鈎對視之則正圎也近嵗王普又申其説曰月生明之¶
夕但見其一鈎至日月相望而人處其中方得見其全¶
明必有神人能凌空倒景旁日月而徃參其間則雖弦晦¶
之時亦得見其全明而與望夕無異耳以此觀之則知¶
月光常滿但自人所立處視之有偏有正故見其光有¶
盈有虧非既死而復生也若顧兎在腹之問則世俗桂¶
樹蛙兎之傳其惑乆矣或者以為日月在天如兩鏡相¶
<pb:KR3k0043_WYG_049-19b>¶
照而地居其中四旁皆空水也故月中微黒之處乃鏡¶
中大地之影畧有形似而非真有是物也斯言有理足¶
破千古之疑矣¶
　　　日行　　　　　　　　　　　劉　安¶
日出于暘谷浴于咸池拂于扶桑是謂晨明登于扶桑¶
爰始將行是謂朏明至於曲阿是謂旦明至于曽泉是¶
謂蚤食至于桑野是謂晏食至于衡陽是謂禺中至于¶
昆吾是謂正中至于鳥次是謂小還至于悲谷是謂餔¶
<pb:KR3k0043_WYG_049-20a>¶
時至于女紀是謂大還至于淵虞是謂髙舂至于連石¶
是謂下舂至于悲泉爰息其馬是謂縣車至于虞淵是¶
謂黄昏至于蒙谷是謂定昏日入于虞淵之汜曙于蒙¶
谷之浦行九州七舍有五億萬七千三百九里淮南鴻¶
烈解¶
　　　月行　　　　　　　　　　張行成¶
觀物張氏曰日月冬至以後行陽度而漸長夏至以後¶
行隂度而漸短雖以陽臨隂為客之禮亦不敢自肆也¶
<pb:KR3k0043_WYG_049-20b>¶
諸厯家說月一日至四日行最疾日夜行十四度餘五¶
日至八日行次疾日夜行十三度餘自九日至十九日¶
其行遲日行十二度餘二十日至二十三日行又小疾¶
日夜行十二度餘二十四日至晦行又大疾日夜行十¶
四度餘以一月均之則日得十三度十九分度之七也¶
逺日則明生而行遲近日則魄生而行疾有君臣之義¶
焉¶
　　　論月五星　　　　　　　　宋　濂¶
<pb:KR3k0043_WYG_049-21a>¶
宋濂楚客對曰宋子泛舟西上夜泊彭蠡褰篷而坐時¶
長空無雲明月皎然孤照衆星環列一一可數同舟有¶
楚客者忽指月問曰日月一也此何有虧盈乎宋子曰¶
不然也月圓如珠其體本無光借日為光背日之半常¶
暗向日之半常明其常明者正如望夕初無虧盈但月¶
之去日度數有逺近人之觀月地勢有正偏故若有虧¶
盈耳曰然則其有夜食奈何曰此為地影之所隔也月¶
上地中而日居下地影既隔則日光不照其隔或多或¶
<pb:KR3k0043_WYG_049-21b>¶
少故所食有淺有深葢地居天内如雞子中黄其形不¶
過與月同大地與月相當則其食既矣唯天之體冲漠¶
無際然其圍徑之數及去地幾千萬里巧筭者亦可以¶
推之也客曰月之為說既聞命矣五星盈縮占者時有¶
不合此何以無定論乎宋子曰五星從黄道内外而行¶
考其盈縮則於分段距度㝡宜精審近代占天家於測¶
景授時之法誠可謂度越前古至於星占則微有不同¶
且如辛亥嵗正月乙酉朔火當躔房五度彼則謂在房¶
<pb:KR3k0043_WYG_049-22a>¶
之一度二月辛巳火當入斗初度彼則謂在三月己巳¶
正月己酉金木始當同度彼則謂在乙巳其後騐之天¶
象所失昭然若論水星距日之度盈縮之間終不踰二十¶
三度半之外彼則謂正月癸卯水躔斗十九度在晨疾¶
段中較之日躔虚六度已距二十七度此尤所未解然¶
天道未易言必得明理之儒如許衡者出正之可也客¶
曰星厯之學儒者亦在所講乎宋子弗答趣侍史具衾¶
入舟而寢¶
<pb:KR3k0043_WYG_049-22b>¶
　　　七政左旋說　　　　　　　吳　澄¶
草廬吳氏曰天與七政八者皆動今人只將天做硬盤¶
却以七政之動在天盤上行古來厯家非不知七政亦¶
左行但順行難筭只得將其逆退與天度相直處筭之¶
因此遂謂日月五星逆行也譬如兩船使風皆趨北其¶
一船行緩者見前船之快但覺自己之船如倒退南行¶
然其實只是行緩趕前船不著故也今當以太虚中作¶
一空盤却以八者之行較其遲速天行最速一日過了¶
<pb:KR3k0043_WYG_049-23a>¶
太虚空盤一度鎮星之行比天稍遲於太虚盤中雖畧¶
過了些子而不及於天積二十八箇月則不及天三十¶
度嵗星之行比鎮星尤遲其不及於天積十二箇月與¶
天爭差三十度熒惑之行比嵗星更遲其不及於天積¶
六十日爭差三十度太陽之行比熒惑又遲但在太虚¶
之盤中一日行一周匝無餘無欠比天之行一日不及¶
天一度積一月則不及天三十度太白之行稍遲於太¶
陽但有疾時遲疾相準則與太陽同辰星之行又稍遲¶
<pb:KR3k0043_WYG_049-23b>¶
於太白但有疾時遲疾相準則與太白同太隂之行最¶
遲一日所及比天為差十二三四度其行遲故退數最¶
多今人多不曉以為逆行則謂太隂之行最疾也今次¶
其行之疾遲天一土二木三火四日五金六水七月八¶
天土木火其行之速過於日金水月其行之遲又不及¶
日此其大率也　邵子曰天左旋日右旋又曰左旋右¶
行天日之交　河圖括地象曰天左動起於牽牛地右¶
動起於畢¶
<pb:KR3k0043_WYG_049-24a>¶
　　　七政違天右轉論　　　　　史伯璿¶
書堯典朞三百有六旬有六日以閏月定四時成嵗蔡¶
氏傳曰天體至圓周圍三百六十五度四分度之一繞¶
地左旋常一日一周而過一度日麗天而少遲故日行¶
一日亦繞地一周而在天為不及一度月麗天尤遲一¶
日常不及天十三度十九分度之七朱子曰厯家只筭¶
所退之度却云日行一度月行十三度有奇此乃截法故¶
有日月五星右行之說其實非右行也横渠云天左旋¶
<pb:KR3k0043_WYG_049-24b>¶
處其中者順之少遲則反右矣此說最好問經星左旋¶
緯星與日月右旋是否曰今諸家是如此說横渠天左¶
旋日月亦左旋看來横渠之說極是只恐人不曉所以¶
詩傳只載舊說晉天文志天圓地方天旁轉半在地上¶
半在地下日月本東行天西旋入於海牽之以西如蟻¶
行磨上磨左旋蟻右行磨疾蟻遲不得不西或疑儒者¶
言日月每日不及天一度與十三度厯家言日月每日¶
行一度與十三度有奇二說不同如儒者說則是日月¶
<pb:KR3k0043_WYG_049-25a>¶
每日左旋一周於天所行不到處纔一度與十三度耳¶
如厯家說則是日月每日右行到此一度與十三度其¶
餘天體皆是所行不到之處其說相反愚謂不然二說¶
雖相戾其實只一般葢天體非但髙圓不動待日月自¶
就上運行而已天亦是運動物事其行健又過於日月¶
天是動物日月又是動物天非有體也二十八宿與衆¶
經星即其體也此二十八宿與衆經星皆繞地左旋一¶
晝一夜適一周而又過一度日月亦與之同運但不及¶
<pb:KR3k0043_WYG_049-25b>¶
其健則漸退而反似右耳其所退之界分即日月所不¶
及天之一度與十三度也是則日月雖曰一晝一夜隨¶
天旋轉一周於天然其歴天體每日只有此一度與十¶
三度此一度與十三度即厯家所謂右行之處也譬如¶
有一大磨在此使三百六十五人環繞此磨而行磨非¶
天此三百六十五人繞磨而行者天也又别使二人與¶
三百六十五人之為首行者從今日子時並肩起脚同¶
行行至明日子時皆適一周但此二人者其一人乃與¶
<pb:KR3k0043_WYG_049-26a>¶
三百六十五人之第二人並肩即日也其一人乃與三¶
百六十五人之第十四人並肩即月也相去近逺日日¶
如此是則以大磨視之此三等人固皆一周以二人與¶
三百六十五人視之則此二人者雖日與三百六十五人¶
同行其實一人僅與三百六十五人之第一人相摩肩¶
而過一人僅與三百六十五人之第一人至第十三人¶
相摩肩而過此即日月所實歴之天體也此即儒者所¶
謂日月不及天之一度與十三度也此即厯家所謂日¶
<pb:KR3k0043_WYG_049-26b>¶
月右行之一度與十三度也初豈有二致哉但如儒者¶
之論則是日月五星亦是天象不應獨與衆星相背而¶
右轉故以左旋為順耳右轉左旋說雖不同其實歴天¶
體則皆共此一度與十三度非有二也不知精於論天¶
者以為何如姑志於此以俟就正焉許益之尚書叢說有¶
七政疑曰唐堯命羲和居四方考天象惟舉分至四中¶
星而知日之所在又言以閏月定四時成嵗而知月之¶
所行典文簡古存其大法推歩之術未詳西漢天文志¶
<pb:KR3k0043_WYG_049-27a>¶
始有日月東行天西轉而周髀家則有日月實東行而¶
天牽西轉之說其論天轉如磨者則非論日月右行者¶
則是自是志天文者轉相祖述以為定論言日月則五¶
星從可知矣唐一行鑄渾天儀注水轉輪一晝一夜天¶
西旋一周天日行一度月行十三度十九分度之七晦¶
明朔望遲速有凖然則二十八宿附天西去而為經七¶
政錯行而為緯其說為得之而文公詩傳亦猶是也蔡¶
仲黙傳堯典則曰天體至圓周三百六十五度而四分¶
<pb:KR3k0043_WYG_049-27b>¶
度之一繞地左旋一日一周而過一度日月麗天亦左¶
旋日則一日繞地一周而在天為不及一度月則尤遲¶
一日不及天十三度十九分度之七積二十九日復有¶
餘分而與日㑹合氣盈朔虚而閏生典謨之傳已經文¶
公是正而公葢詳之矣其意以為日者陽之精其健當¶
次於天月隂精也其行當緩月之行晝夜常過於日十¶
三度有奇是隂速於陽不若七曜與天皆西轉則隂陽¶
遲速為合宜葢亦祖横渠先生之意其說可謂正矣然¶
<pb:KR3k0043_WYG_049-28a>¶
愚以古說較之其所可疑數有七焉天左旋七政右逆¶
則七政亦附著天體遲速雖順其性而西行則為天所¶
牽耳然所倚著各得循序若七政與天同西行恐錯亂¶
紛雜似泛然無統一也日君道也月臣道也從東行則¶
合朔後月先行既望則月在日後及再合朔是月之從¶
日為臣從君為順若西行則日在月前至望再合朔必¶
日行從月是君從臣為逆二也大而一嵗隂陽升降小¶
而一月日月合朔此正天地生物之心而隂陽得此相¶
<pb:KR3k0043_WYG_049-28b>¶
㑹合以造就萬類者也以一嵗之運隂盛乃生意收歛¶
之時而品物流形舉霄壤之間曷嘗有一息間斷哉其¶
所以盛隂否閉之時而生生猶不息者正以日月之合¶
而輔助元氣之偏也然凡進者陽道也生道也退者隂¶
道也死道也日月東行則月之進從日之進西行則月¶
之退又符於日之退三也日月雖皆進行比天行不及¶
則為退星行無殊金水在太陽先後卒嵗一周天為最¶
速次火次木惟土積重厚之氣入天體最深故比五星¶
<pb:KR3k0043_WYG_049-29a>¶
形最小行最遲而二十八嵗一周天若七政皆西行則¶
嚮謂遲者今反速向謂速者今更遲是金水最遲故一¶
日只退一度而一嵗一周天土行最速常及於天大約¶
二十八日便不及天一度而二十八年然後周天四也¶
星雖陽精然亦日之餘也以日之陽次於天且一日不¶
及天一度星之陽不及逺甚而木十餘日土二十餘日¶
始不及天一度是木土之精反過日逺矣五也星以退¶
留遲疾伏疾遲留退段者有遲有速有順有逆也五政¶
<pb:KR3k0043_WYG_049-29b>¶
推歩姑以嵗星言之大約退九十三日而留留二十三¶
日而遲疾伏共行二百六十餘日而伏留而復退是行¶
常五倍於退而退四倍於留之日然行乃其常而退乃¶
其變也若西行則行為退退為行是五星進日甚少而¶
退何其多與六也星家歩星伏行最急疾行次急遲行¶
為緩留則不行退則逆而西此皆以星附著天體而言¶
者也若七政隨天西行則天自天星自星不可附著天¶
體附著則為東行矣然則星家所謂遲疾伏皆為最緩¶
<pb:KR3k0043_WYG_049-30a>¶
而不及天所謂留則不可言留乃行與之同健一日皆¶
能過太陽一度至於所謂退乃更速過於天運矣七也¶
由是言之則古法比蔡傳為宻於此不可無疑姑識於¶
此以俟知者而問焉按許氏所疑凡七事大抵皆在於¶
先儒左旋之說有所未信而以厯家右轉之說為可信¶
也其言似亦有理愚亦因此不能無疑於先儒之說夫¶
先儒謂日一日不及天一度月一日不及天十三度十¶
九分度之七五星雖行有遲速然亦皆是不及於天夫¶
<pb:KR3k0043_WYG_049-30b>¶
七政既皆隨天左旋則宜皆靣西而背東非有意於退¶
特以天運過速故七政不能進與天齊而不免退隨天¶
後耳若然則其所不及於天之界分但依直而退可也¶
譬猶二人同行其一足力健者既前進而過去其一足¶
力弱者不能及之則亦但退隨其後而已天何暇回顧¶
其所退之歩數使之循規蹈矩不失尺寸哉今則黄道¶
循赤道之左右交出交入漸逺漸近一嵗一周未嘗改¶
易而月道又循黄道之左右出入逺近亦皆一月一變¶
<pb:KR3k0043_WYG_049-31a>¶
各有常度又如五星之運遲留伏逆各各不同而各有¶
退度如此凡此其勢皆似違天而右轉者此豈靣西背¶
東無意於退而能各有條理若是哉所謂術業有専攻¶
以夫子之聖而猶問禮問官豈老耼郯子之徒其智反¶
過於聖人哉業専而已然則窮理盡性繼徃開來固先¶
儒之能事至於天文自是一家之傳恐厯家所言自有¶
源流亦未可以先儒所學之大而小之也¶
　　　七政右旋說　　　　　　　王應電¶
<pb:KR3k0043_WYG_049-31b>¶
今夫天左旋日月星辰皆西墜夫人而見之故謂七政¶
皆從天左旋甚似直截明快因謂昔人推歩咸以七政¶
右轉者止以退度數少易于推算之故說亦可通然細¶
觀之則有大不通者四天地之化一順一逆以成化工¶
故律左旋而同右轉河圖主順而洛書主逆故七政逆¶
天而行若皆左旋是有順無逆何以示㓙吉而成化工¶
此不可之一然猶曰此書生常談渾渾未足以判案夫¶
君道逸主于無為故日一日行一度嵗一周天故經天¶
<pb:KR3k0043_WYG_049-32a>¶
者以日為主臣道勞主于代君故月一日行十三度一¶
月一周天故以月之一周天而命之為一月若謂日月¶
每日皆一周日不及天一度月不及天十三度是日勞¶
月逸元首叢脞而肱股惰耶此不可之二也天下物理¶
金水之行為最疾水一日千里五金在世無頃刻停因¶
命錢曰泉火次之四時而改木又次之一嵗而彫惟土¶
為不動故金水附日嵗一周天火二嵗一周天木嵗居¶
一辰十二嵗而一周故謂之嵗土嵗居一宿二十八嵗¶
<pb:KR3k0043_WYG_049-32b>¶
而一周天故曰填一音震取其以填靜為體一音田取¶
其以填塞為用也今曰皆從天左旋是金水一嵗而不¶
及天之一周火星二嵗而不及天之一周木星十二嵗¶
而不及天之一周土星二十八嵗而不及天之一周是¶
應速者反遲而應遲者反速矣且右旋則以所進而名¶
為日為月為嵗為填左旋則以所退而名為日月嵗填¶
其義與名何乃不經若是耶此不可之三也語云善言¶
天者必有騐於人人禀天地五行之氣而生術家凡立¶
<pb:KR3k0043_WYG_049-33a>¶
命于天二十八宿度數各有所屬安命之度而遇五星¶
之左行者則其人必悖逆一生作事顛倒其正大順利¶
之人必值五星之右行者也設若以左旋為順右旋為¶
逆則豈人之立命皆值五星逆行而間值其順者且值¶
其順者何反㓙而值其逆者反吉耶此不可之四也言¶
天者尚詳之¶
　　　日月周天論　　　　　　　僧徳孺¶
天地者隂陽之氣也日月隂陽之精而放乎天地以行¶
<pb:KR3k0043_WYG_049-33b>¶
者也日陽道也君子之象也其卦離離為火火從日也¶
故日出而火事作日中而火盛日入而火事息焉火陽¶
屬也然火為水妃反屬乎隂葢離之為卦一隂居中而¶
正位是陽須隂以成者也觀夫日中之景如雞如烏者¶
雞酉物也酉西方也四時為秋五行為金西隂方也秋¶
商吕也金殺氣也烏之色黔黔為黒黒之質為隂隂死¶
氣也故火之為用為熯為焚為烹煎為餁熟無或萌生¶
之道焉惟無生也屬隂明矣然火之燬物燼餘歸土土¶
<pb:KR3k0043_WYG_049-34a>¶
能生物生生不窮是隂極而反乎陽也故離日之火為¶
陽也亦明然非假乎隂不能自成也月隂道也小人之¶
道也其卦坎坎為水水從月也故月出而海潮生月正¶
而海潮平月没而海潮汐矣水隂屬也然水能勝火反¶
屬乎陽葢坎之為卦一陽居中以正位是二隂以從陽¶
者也觀夫月中之景如兎如蟾者蟾兎卯物也卯東方¶
也四時為春五行為木東陽方也春角律也木仁徳也¶
兎非耦生非耦則竒竒陽數也兎蟾之色白白之質為¶
<pb:KR3k0043_WYG_049-34b>¶
陽陽生氣也故水之用為潤為滋為膏澤為涵濡無或¶
非生之道焉惟能生也屬陽明矣然水之瀋物液以成¶
木木能生火火燼無餘是陽亢而反屬乎隂也故坎月¶
之水為隂也亦明然不藉乎陽無以資生也葢隂陽也¶
日月也體相生也用相須也茍乖戾焉則陽為癏陽隂¶
為癡隂二氣弗交日月嵗時之功弗成天地生成之道¶
廢矣日之行也晷舒以遲軌循三道日躔一度匝三百¶
六十五度四分度之一盈三百有六旬有六日之期以¶
<pb:KR3k0043_WYG_049-35a>¶
一嵗乃一周天以分至而定四時分也者隂陽二氣之¶
中也至也者隂陽二氣之復也時之為言實也序也候¶
也實則不虚也序則不悖也候而有徵也故繇日而旬¶
旬而月月而晦晦而嵗嵗功共成君子之道備矣月之¶
行也晷數以疾輈汰九道日踰十三度有竒僅三十日¶
而匝心危畢張之紘必一月而一周天以弦望而紀三¶
旬弦也者日月二景之中也望也者日月二景之㑹也¶
旬之為言宣也溥也始也宣盪日之陽也溥歴乎九逵¶
<pb:KR3k0043_WYG_049-35b>¶
也日終于十而始于一也故繇日而旬旬而月月而嵗¶
嵗功共成小人之道飭矣日之以分至而定四時也子¶
為十二辰之首故月至子而一陽生日南至南至者少¶
陽發軔南陸晷馴于長按轡安行稅駕于北陸也陽之¶
生也孳基於子紐誘於丑引申於寅冒茂於卯至卯而¶
春始分分者陽徳正中中而壮壮而大大而振迅於辰¶
盛駃於巳至巳而陽老矣醖而成暑卦為純乾陽之極¶
也物極必反矣午為十二辰之中也日中必昃故月至¶
<pb:KR3k0043_WYG_049-36a>¶
午而一隂生日北至北至者少隂發軔北陸晷短以疾¶
倍道兼行稅駕于南陸也隂之生也咢吐於午昧曖於¶
未憑陳於申宿留於酉而秋始分分者隂徳方中中亦¶
大大而欝勃於戌凝閡於亥至亥而隂老矣結而為寒¶
卦為重坤隂之極也一陽復生君子之道長矣斯則日¶
馭一嵗周天之行也月之弦望而紀三旬也朔為一月¶
之首故月建朔而朏於東月南至南至者太隂遇少陽¶
之末光發軔南陸漸得陽輝益而輪滿稅駕于北陸也¶
<pb:KR3k0043_WYG_049-36b>¶
月之耀也縮朒于朔生明于三八日而上弦弦則日泊¶
月光交半矣弦而半半而増日耿月華輻輪浸廣十有¶
四日為幾幾望也日月相望光合輪圓陽資隂滿之極¶
也滿招損矣望為一月之中也月盈則虧故光西垂月¶
北至北至者少隂失太陽之秒光發軔北陸漸逺陽輝¶
偏刓而缺稅駕于南陸也朏盛將傾生魄于三八日而¶
下弦弦則日背月光去半矣弦而半半而損日月背馳¶
輪輻竒袤至二十有九為晦晦灰頽也陽燼而殘隂老¶
<pb:KR3k0043_WYG_049-37a>¶
而羸隂失陽助之極也極亦乆矣朓生于西小人之道¶
消矣斯則月轂一月一周天之行也請詳論之日之經¶
于天也猶織者之有經焉葢日以二十八宿三百六十¶
五度四分度之一嫓三百六旬六日之算十有二月之¶
紀循三道中軌布為一嵗周天之大經既經矣未有不¶
須緯以成者也故月之緯乎天猶織者之緯焉葢月以¶
朓朏弦望之程歴心危畢張之次三旬三十日小大之¶
策曲折十二周天之緯以緯日抒一嵗周天之經共成¶
<pb:KR3k0043_WYG_049-37b>¶
報嵗之功譬之織者之運梭緯經積絲而忽而分而寸¶
而尺而丈幅&ZX-1117e5;縝緻以成一機之功者焉亦猶君子布¶
政于上小人用命于下以叶濟一代隆平之治也然日¶
駕遲驅嵗天一周四時行焉體君之道逸而為尊者也¶
月馭捷馳月旬三始十有二周以佐時成嵗體臣之道¶
勞而處卑者也雖日月以三旬一周天之象焉夫朔之¶
朒日之冬至之候也上弦而分中春分之候也望而魄¶
日之夏至之候也下弦而分中秋分之候也彼春之分¶
<pb:KR3k0043_WYG_049-38a>¶
也日在卯卯茂也四陽用壯百物暢茂人徒見其品彚¶
繁蕪枝幹䟽達殊不知物壯則老而成熟隕穫之漸隨¶
之是陽壯之時隂已用事故不待午而始生特至午而¶
發露之耳亦猶君子之措百為小人日用其中而不知¶
也彼秋之分也月在酉酉歛也四陽用傷百物揫歛人¶
徒見其葉荄黄落條枝槎枿殊不知去故就新而勾萌¶
甲坼之漸隨之是則强隂之時陽已亭毒故不待子而¶
始生特至子而奮迅之耳亦猶小人決勝於外君子運¶
<pb:KR3k0043_WYG_049-38b>¶
籌於中也吾故曰隂陽也日月也不可須叟離也可離¶
君子小人朋黨之論興也¶
　　　論日月食　　　　　　　　史伯璿¶
詩十月之交篇日有食之晦朔日月之合東西同度南¶
北同道則月掩日而日為之食望而日月之對同度同¶
道則月亢日而月為之食按月掩日而日食之說易曉¶
月亢日而月食之說難曉先儒有謂日之質本隂隂則¶
中有闇處望而對度對道則月與日亢為日中闇處所¶
<pb:KR3k0043_WYG_049-39a>¶
射故食此横渠之意即詩傳之所本也其說尤可疑夫¶
日光外照無處不明縱有暗在内亦但自暗於内而已¶
又安能出外射月使之失明乎惟張衡之說似易曉衡¶
謂對日之衝其大如日日光不照謂之暗虚暗虚逢月¶
則月食值星則星亡今厯家望月行黄道則值暗虚矣¶
值暗虚有表裏淺深故食有南北多少按暗虚之說無¶
以易矣但曰其大如日則恐大不止此葢月食有歴兩¶
三箇時辰者若暗虚大只如日則食安得如此乆今天¶
<pb:KR3k0043_WYG_049-39b>¶
文家圖暗虚之象可以容受三四箇月體有初食食既¶
食甚之分可見暗虚之大不止如日而已但不知對日¶
之衝何故有暗虚在彼愚竊以私意揣度恐暗虚只是¶
大地之影非他物也葢地在天之中日麗天而行雖天¶
大地小地遮日之光不盡日光散出地之四外而月常¶
得受之以為明然凡物有形者莫不有影地雖小於天¶
而不得為無影既曰有影則影之所在不得不在對日¶
之衝矣葢地正當天之中日則附乎天體而行故日在¶
<pb:KR3k0043_WYG_049-40a>¶
東則地之影必在西日在下則地之影必在上月既受¶
日之光以為光若行值地影則無日光可受而月亦無¶
以為光矣安有不食者乎如此則暗虚只是地影可見¶
既是地則其大不止如日又可見矣不然則日光無所¶
不照暗虚既曰在對日之衝何故獨不為日所照乎臆¶
度之言無所依據姑記于此將俟有道而就正焉¶
　　　論嵗星　　　　　　　　　洪　邁¶
十有二嵗注嵗星為陽右行於天太嵗為隂左行於地¶
<pb:KR3k0043_WYG_049-40b>¶
十二嵗而小周潏水云嵗星在天嵗隂在地天官書曰¶
嵗隂在攝提格嵗星在星紀嵗隂在單閼嵗星在𤣥枵¶
自嘉祐丁酉驗之多差近年尤甚嵗星常先月餘近年¶
以来常先一百二十餘日愚考大衍厯議曰嵗星自商¶
周迄春秋之季率百二十餘年而超一次戰國後其行¶
寖急至漢尚微差及哀平間餘勢乃盡更八十四年而¶
超一次三山陳氏謂如左氏之說則寅而在卯午而在¶
亥如史記之說則寅而在丑辰而在亥以次推之皆不¶
<pb:KR3k0043_WYG_049-41a>¶
同汲冡師春謂嵗星每嵗而減一分積百四十四年而¶
滿本數則為超辰之限¶
　　　又論嵗星　　　　　　　　熊朋来¶
襄二十八年春無氷梓慎曰今兹宋鄭其饑哉嵗在星¶
紀而淫於𤣥枵注引襄十八年董叔曰天道多在西北¶
謂是年嵗星在亥自襄十八年至二十八年行十一宫¶
當在星紀如左氏之法是嵗星午年在亥未年在戌申¶
年在酉酉年在申戌年在未亥年在午子年在己丑年¶
<pb:KR3k0043_WYG_049-41b>¶
在辰寅年在卯卯年在寅辰年在丑巳年在子襄十八¶
年丙午據今厯家躔度約法則午年木星在辰依史記¶
天官書則午年當在酉襄二十八年丙辰據今厯家躔¶
度約法則辰年木星在午依史記天官書則辰年當在¶
亥皆與左氏言嵗星不同又如昭九年書夏四月陳灾¶
左傳鄭禆竈曰五年陳將復封封五十二年而亡嵗五¶
及鶉火而陳卒亡故曰五十二年本注是年在星紀嵗¶
五及大梁而陳復封自大梁四年而及鶉火又曰周四¶
<pb:KR3k0043_WYG_049-42a>¶
十八年凡五及鶉火愚按昭公八年楚滅陳九年戊辰¶
據今厯家躔度約法辰年木星在午依史記天官書則¶
辰年當在亥左氏說嵗星自為一家昭九年戊辰嵗在¶
星紀正如襄二十八年丙辰嵗在星紀所謂五十二年¶
者當哀公十二年戊午不見陳亡是年楚公子結伐陳¶
吳救陳未嘗亡也又如昭三十二年辛卯伐越史墨曰¶
不及四十年越其有吳乎越得嵗而吳伐之本注此年¶
嵗在星紀星紀吳越之分嵗星所在其國有福按十二¶
<pb:KR3k0043_WYG_049-42b>¶
星本無吳止有越以左氏嵗星例推之卯年當在寅而¶
淫於星紀者也據今厯家筭木星約法則卯年當在未¶
依史記天官書則卯年當在子愚嘗觀天象而證之則¶
厯家所筭木星乃嵗星之昏見者也天官書所言嵗星¶
乃嵗星之晨見者也各有其星在焉昏見者先他星而¶
出晨見者後他星而入恒以寅年寅月卯年卯月(餘年/依例)¶
朝昏候之可見皆謂嵗星也惟左氏所言未知為何星¶
又如王猛克壺闗之年當海西公太和五年庚午申𦙍¶
<pb:KR3k0043_WYG_049-43a>¶
謂福徳在燕趙秋謂天道在燕當時秦太史論彗星亦¶
云尾箕燕分然午年嵗星不在尾箕之分又如吳救陳¶
伐晉言嵗鎮守斗福徳在吳當秦世祖建元十八年壬¶
午則午年亦不當在吳越之分此時所謂嵗星與左傳¶
午年在亥之例又不同必有至當之說以俟知天道者¶
　¶
　¶
　¶
<pb:KR3k0043_WYG_049-43b>¶
　¶
　¶
　¶
　¶
　¶
　¶
　¶
　稗編卷四十九¶
