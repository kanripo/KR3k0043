# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.824663
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十
<pb:KR3k0043_WYG_050-1a>¶
欽定四庫全書¶
　稗編卷五十　　　　　　明　唐順之　撰¶
　　諸家八(天文/)¶
　　　唐日月變食孛彗諸變　　　歐陽脩(後同/)¶
武徳元年十月壬申朔日有食之在氐五度占曰諸侯¶
專權則其應在所宿國諸侯附從則為王者事四年八¶
月丙戌朔日有食之在翼四度楚分也六年十二月壬¶
寅朔日有食之在南斗十九度吳分也九年十月丙辰¶
<pb:KR3k0043_WYG_050-1b>¶
朔日有食之在氐七度貞觀元年閏三月癸丑朔日有¶
食之在胃九度九月庚戌朔日有食之在亢五度胃為¶
天倉亢為䟽廟二年三月戊申朔日有食之在婁十一¶
度占為大臣憂三年八月己巳朔日有食之在翼五度¶
占曰旱四年閏正月丁卯朔日有食之在營室四度七¶
月甲子朔日有食之在張十四度占為禮失六年正月¶
乙卯朔日有食之在虚九度虚耗祥也八年五月辛未¶
朔日有食之在參七度九年閏四月丙寅朔日有食之¶
<pb:KR3k0043_WYG_050-2a>¶
在畢十三度占為邊兵十一年三月丙戌朔日有食之¶
在婁二度占為大臣憂十二年閏二月庚辰朔日有食¶
之在奎九度奎武庫也十三年八月辛未朔日有食之¶
在翼十四度翼為逺夷十七年六月己卯朔日有食之¶
在東井十六度京師分也十八年十月辛丑朔日有食¶
之在房三度房將相位二十年閏二月癸巳朔日有食¶
之在胃九度占曰主有疾二十二年八月己酉朔日有¶
食之在翼五度占曰旱顯慶五年六月庚午朔日有食¶
<pb:KR3k0043_WYG_050-2b>¶
之在柳五度龍朔元年五月甲子晦日有食之在東井¶
二十七度皆京師分也麟徳二年閏三月癸酉朔日有¶
食之在胃九度占曰主有疾乾封二年八月己酉朔日¶
有食之在翼六度總章二年六月戊申朔日有食之在¶
東井二十九度咸亨元年六月壬寅朔日有食之在東¶
井十八度二年十一月甲午朔日有食之在箕九度三¶
年十一月戊子朔日有食之在尾十度東井京師分箕¶
為后妃之府尾為后宫五年三月辛亥朔日有食之在¶
<pb:KR3k0043_WYG_050-3a>¶
婁十三度占為大臣憂永隆九年十一月壬申朔日有¶
食之在尾十六度開耀元年十月丙寅朔日有食之在¶
尾四度永淳元年四月甲子朔日有食之在畢五度十¶
月庚申朔日有食之在房三度垂拱二年二月辛未朔¶
日有食之在營室十五度四年六月丁亥朔日有食之¶
在東井二十七度京師分也天授二年四月壬寅朔日¶
有食之在昴七度如意元年四月丙申朔日有食之在¶
胃十一度皆正陽之月長夀二年九月丁亥朔日有食¶
<pb:KR3k0043_WYG_050-3b>¶
之在角十度角内為天庭延載元年九月壬午朔日有¶
食之在軫十八度軫為車騎證聖元年二月己酉朔日¶
有食之在營室五度聖厯三年五月己酉朔日有食之¶
在畢十五度長安二年九月乙丑朔日有食之幾既在¶
角初度三年三月壬戌朔日有食之在奎十度占曰君¶
不安九月庚寅朔日有食之在亢七度神龍三年六月¶
丁卯朔日有食之在東井二十八度京師分也景龍元¶
年十二月乙丑朔日有食之在南斗二十一度斗為丞¶
<pb:KR3k0043_WYG_050-4a>¶
相位先天元年九月丁卯朔日有食之在角十度開元¶
二年七月庚辰朔日有食之在張四度七年五月己丑¶
朔日有食之在畢十五度九年九月乙巳朔日有食之¶
在軫十八度十二年閏十二月丙辰朔日有食之在虚¶
初度十七年十月戊午朔日有食之不盡如鈎在氐九¶
度二十年二月甲戌朔日有食之在營室十度八月辛¶
未朔日有食之在翼七度二十一年七月乙丑朔日有¶
食之在張十五度二十二年十二月戊子朔日有食之¶
<pb:KR3k0043_WYG_050-4b>¶
在南斗二十三度二十三年閏十一月壬午朔日有食¶
之在南斗十一度二十六年九月丙申朔日有食之在¶
亢九度二十八年三月丁亥朔日有食之在婁三度天¶
寳元年七月癸卯朔日有食之在張五度五載五月壬¶
子朔日有食之在畢十六度十三載六月乙丑朔日有¶
食之幾既在東井十九度京師分也至徳元載十月辛¶
巳朔日有食之既在氐十度上元二年七月癸未朔日¶
有食之既大星皆見在張四度大厯三年三月乙巳朔¶
<pb:KR3k0043_WYG_050-5a>¶
日有食之在奎十一度十一年十月辛酉朔日有食之¶
在氐十一度宋分也十四年七月戊辰朔日有食之在¶
張四度十二月丙寅晦日有食之在危十二度貞元三¶
年八月辛巳朔日有食之在軫八度五年正月甲辰朔¶
日有食之在營室六度八年十一月壬子朔日有食之¶
在尾六度宋分也十二年八月己未朔日有食之在翼¶
十八度占曰旱十七年五月壬戌朔日有食之在東井¶
十度元和三年七月辛巳朔日有食之在七星三度十¶
<pb:KR3k0043_WYG_050-5b>¶
年八月己亥朔日有食之在翼十八度十三年六月癸¶
丑朔日有食之在輿鬼一度京師分也長慶二年四月¶
辛酉朔日有食之在胃十三度三年九月壬子朔日有¶
食之在角十二度太和八年二月壬午朔日有食之在¶
奎一度開成元年正月辛丑朔日有食之在虚三度㑹¶
昌三年二月庚申朔日有食之在東壁一度并州分也¶
四年二月甲寅朔日有食之在營室七度五年七月丙¶
午朔日有食之在張七度六年十二月戊辰朔日有食¶
<pb:KR3k0043_WYG_050-6a>¶
之在南斗十四度大中二年五月己未朔日有食之在¶
參九度八年正月丙戌朔日有食之在危二度危為𤣥¶
枵亦耗祥也咸通四年七月辛卯朔日有食之在張十¶
七度乾符三年九月乙亥朔日有食之在軫十四度四¶
年四月壬申朔日有食之在畢三度六年四月庚申朔¶
日有食之既在胃八度文徳元年三月戊戌朔日有食¶
之在胃一度天祐元年十月辛卯朔日有食之在心二¶
度三年四月癸未朔日有食之在胃十二度凡唐著紀¶
<pb:KR3k0043_WYG_050-6b>¶
二百八十九年日食九十三朔九十一晦二日一日變¶
貞觀初突厥有五日並照二十三年三月日赤無光李¶
淳風曰日變色有軍急又曰其君無徳其臣亂國濮陽¶
復曰日無光主病咸亨元年二月壬子日赤無光癸丑¶
四方濛濛日有濁氣色赤如赭上元二年三月丁未日¶
赤如赭永淳元年三月日赤如赭文明元年二月辛巳¶
日赤如赭長安四年正月壬子日赤如赭景龍三年二¶
月庚申日色紫赤無光開元十四年十二月己未日赤¶
<pb:KR3k0043_WYG_050-7a>¶
如赭二十九年三月丙午風霾日無光近晝昏也占為¶
上刑急人不樂生天寳三載正月庚戌日暈五重占曰¶
是為棄光天下有兵肅宗上元二年二月乙酉白虹貫¶
日大厯二年七月丙寅日旁有青赤氣長四丈餘壬申¶
日上有赤氣長二丈九月乙亥至于辛丑日旁有青赤¶
氣三年正月丁巳日有黄冠青赤珥辛丑亦如之凡氣¶
長而立者為直横者為格立于日上者為冠直為有自¶
立者格為戰鬬又曰赤氣在日上君有佞臣黄為土功¶
<pb:KR3k0043_WYG_050-7b>¶
青赤為憂貞元二年閏五月壬戌日有黒暈六年正月¶
甲子日赤如血十年三月乙亥黄霧四塞日無光元和¶
二年十月壬午日旁有黒氣如人形跪手捧盤向日盤¶
中氣如人頭四年閏三月日旁有物如日五年四月辛¶
未白虹貫日十年正月辛卯日外有物如烏十一年正¶
月己卯日紫赤無光長慶元年六月己丑白虹貫日三¶
年二月庚戌白虹貫日寳厯元年六月甲戌赤虹貫日¶
九月甲申日赤無光二年三月甲午日中有黒氣如柸¶
<pb:KR3k0043_WYG_050-8a>¶
辛亥日中有黒子四月甲寅白虹貫日太和二年二月¶
癸亥日無光白霧晝昏十二月癸亥有黒祲與日如鬭¶
五年二月辛丑白虹貫日六年三月有黒祲與日如鬭¶
庚戌日中有黒子四月乙丑黒氣磨日七年正月庚戌¶
白虹貫日八年七月甲戌白虹貫日日有交暈十月壬¶
寅白虹貫日東西際天上有背玦九年二月辛卯日月¶
赤如血壬辰亦如之開成元年正月辛丑朔白虹貫日¶
二月己丑亦如之二年十一月辛巳日中有黒子大如¶
<pb:KR3k0043_WYG_050-8b>¶
雞卵日赤如赭晝昏至于癸未五年正月己丑日暈白¶
虹在東如玉環貫珥二月丙辰日有重暈有赤氣夾日¶
十二月癸卯朔日旁有黒氣來觸㑹昌元年十一月庚¶
戌日中有黒子四年正月戊申日無光二月己巳白虹¶
貫日如玉環大中十三年四月甲午日暗無光咸通六¶
年正月白虹貫日中有黒氣如雞卵七年十二月癸酉¶
白氣貫日日有重暈甲戌亦如之白氣兵象也十四年¶
二月癸卯白虹貫日乾符元年日中有黒子二年日中¶
<pb:KR3k0043_WYG_050-9a>¶
有若飛鷰者六年十一月丙辰朔有兩日並出而鬭三¶
日乃不見鬭者離而復合也廣明元年日暈如虹黄氣¶
蔽日無光日不可以二虹百殃之本也中和三年三月¶
丙午日有青黄暈四月丙辰亦如之丁巳戊午又如之¶
光啟三年十一月己亥下晡日上有黒氣四年二月己¶
丑日赤如血庚寅改元文徳是日風日赤無光景福元¶
年五月日色散如黄金光化三年冬日有虹蜺背璚彌¶
旬日有赤氣自東北至于東南天復元年十月日色散¶
<pb:KR3k0043_WYG_050-9b>¶
如黄金十一月又如之三年二月丁丑日有赤氣自東¶
北至于東南天祐元年二月丙寅日中見北斗其占重¶
十一月癸酉日中日有黄暈旁有青赤氣二三年正月¶
甲申日有黄白暈暈上有青赤背乙酉亦如之暈中生¶
白虹漸東長百餘丈二月己巳日有黄白暈如半環有¶
蒼黒雲夾日長各六尺餘既而雲變狀如人如馬乃消¶
舊占背者叛背之象日暈有虹者為大戰半暈者相有¶
謀蒼黒祲祥也夾日者賊臣制君之象變而如人者為¶
<pb:KR3k0043_WYG_050-10a>¶
叛臣如馬者為兵三年正月辛未日有黄白暈上有青¶
赤背二月癸巳日有黄白暈如半環有青赤背庚戌日¶
有黄白暈青赤背月變貞觀初突厥有三月並見儀鳳¶
二年正月甲子朔月見西方是謂脁朓則侯王其舒武¶
太后時月過望不虧者二天寶三載正月庚戌月有虹¶
氣如垂帶肅宗元年建子月癸巳乙夜月掩昴而暈色¶
白有白氣自北貫之昴胡也白氣兵䘮建辰月丙戌月¶
有黄白冠連暈圍東井五諸侯兩河及輿鬼東井京師¶
<pb:KR3k0043_WYG_050-10b>¶
分也大厯十年九月戊申月暈熒惑畢昴參東及五車¶
暈中有黒氣乍合乍散十二月丙子月出東方上有白¶
氣十餘道如匹練貫五車及畢觜觹參東井輿鬼柳軒¶
轅中夜散去占曰女主㓙白氣為兵䘮五車主庫兵軒¶
轅為后宫其宿則晉分及京師也元和十一年己未旦¶
日已出有虹貫月于營室開成四年閏正月甲申朔乙¶
酉月在營室正偃魄質成早也占為臣下專恣之象五¶
年正月戊寅朔甲申月昏而中未弦而中早也占同上¶
<pb:KR3k0043_WYG_050-11a>¶
景福二年十一月有白氣如環貫月穿北斗連太微天¶
復二年十二月甲申夜月有三暈裏白中赤黄外緑天¶
祐三年二月丙申月暈熒惑孛彗武徳二年九月壬午¶
有星孛于胃昴間丁亥孛于卷舌孛與彗皆非常惡氣¶
所生而災甚于彗貞觀八年八月甲子有星孛于虚危¶
歴𤣥枵乙亥不見十二年三月乙丑有星孛于畢昴十¶
五年六月己酉有星孛于太微犯郎位七月甲戌不見¶
龍翔三年八月癸卯有彗星于左攝提長二尺餘乙巳¶
<pb:KR3k0043_WYG_050-11b>¶
不見攝提建時節大臣象乾封二年四月丙辰有彗星¶
于東北在五車畢昴間乙亥不見上元二年十二月壬¶
午有彗星于角亢南長五尺三年七月丁亥有彗星于¶
東井止北河長三尺餘東北行光芒益盛長三丈掃中¶
台指文昌九月乙酉不見東井京師分中台文昌將相¶
位兩河天闕也開耀元年九月丙申有彗星于天市中¶
長五丈漸小東行至河鼔癸丑不見市者貨食之所聚¶
以衣食生民者一曰帝將遷都河鼓將軍象永淳二年¶
<pb:KR3k0043_WYG_050-12a>¶
三月丙午有彗星于五車北四月辛未不見光宅元年¶
九月丁丑有星如半月見于西方月衆隂之長星如月¶
者隂盛之極文明元年七月辛未夕有彗星于西方長¶
丈餘八月甲辰不見是謂天攙景龍元年十月壬午有¶
彗星于西方十一月甲寅不見二年二月丁酉有星孛¶
于胃昴間胡分也八月壬辰有星孛于紫宫延和元年¶
六月有彗星自軒轅入太微至大角滅開元十八年六¶
月甲子有彗星于五車癸酉有星孛于畢昴二十六年¶
<pb:KR3k0043_WYG_050-12b>¶
三月丙子有星孛于紫宫垣歴北斗魁旬餘因雲隂不¶
見乾元三年四月丁巳有彗星于東方在婁胃間色白¶
長四尺東方疾行歴昴畢觜觹參東井輿鬼柳軒轅至¶
右執法西凡五旬餘不見閏月辛酉朔有彗星于西方¶
長數丈至五月乃滅婁為魯胃昴畢為趙觜觹參為唐¶
東井輿鬼為京師分柳其半為周分二彗仍見者荐禍¶
也又婁胃間天倉大厯元年十二月己亥有彗星于匏¶
𤓰長尺餘經二旬不見犯宦者星五年四月己未有彗¶
<pb:KR3k0043_WYG_050-13a>¶
星于五車光芒蓬勃長三丈五月己卯彗星見于北方¶
色白癸未東行近八榖中星六月癸卯近三公已未不¶
見占曰色白者太白所生也七年十二月丙寅有長星¶
于參下其長亘天長星彗屬參唐星也元和十年三月¶
有長星于太微尾至軒轅十二年正月戊午有彗星于¶
畢長慶元年正月己未有星孛于翼二月丁卯孛于太¶
微西上將六月有彗星于昴長一丈凡十日不見太和¶
二年七月甲辰有彗星于右攝提南長二尺三年十月¶
<pb:KR3k0043_WYG_050-13b>¶
客星見于水位八年九月辛亥有彗星于太微長丈餘¶
西北行越郎位庚申不見開成二年二月丙午有彗星¶
于危長七尺餘西指南斗戊申在危西南芒耀愈甚癸¶
丑在虚辛酉長丈餘西行稍南指壬戌在婺女長二丈¶
餘廣三尺癸亥愈長且闊三月甲子在南斗乙丑長五¶
丈其末兩岐一指氐一掩房丙寅長六丈無岐北指在¶
亢七度丁卯西北行東指己巳長八丈餘在張癸未長¶
三尺在軒轅右不見凡彗星晨出則西指夕出則東指¶
<pb:KR3k0043_WYG_050-14a>¶
乃常也未有遍指四方凌犯如此之甚者甲申客星出¶
于東井下戊子客星别出于端門内近屏星四月丙午¶
東井下客星沒五月癸酉端門内客星沒壬午客星如¶
孛在南斗天籥旁八月丁酉有彗星于虚危虚危為𤣥¶
枵𤣥枵耗名也三年十月乙巳有彗星于軫魁長二丈¶
餘漸長西指十一月乙卯有彗星于東方在尾箕東西¶
亘天十二月壬辰不見四年正月癸酉有彗星于羽林¶
衛分也閏月丙午有彗星于卷舌西北二月己卯不見¶
<pb:KR3k0043_WYG_050-14b>¶
五年二月庚申有彗星于營室東壁間二十日滅十一¶
月戊寅有彗星于東方燕分也㑹昌元年七月有彗星¶
于羽林營室東壁間也十一月壬寅有彗星于北落師¶
門在營室入紫宫十二月辛卯不見并州分也大中六¶
年三月有彗星于觜參觜參唐星也十一年九月乙未¶
有彗星于房長三尺咸通五年五月己亥夜漏未盡一¶
刻有彗星出于東北色黄白長三尺在婁徐州分也九¶
年正月有彗星于婁胃十年八月有彗星于大陵東北¶
<pb:KR3k0043_WYG_050-15a>¶
指占為外夷兵及水災乾符四年五月有彗星光啟元¶
年有彗星于積水積薪之間二年五月丙戌有星孛于¶
尾箕歴北斗攝提占曰貴臣誅大順二年四月庚辰有¶
彗星于三台東行入太微掃大角天市長十丈餘五月¶
甲戌不見宦者陳匡知星奏曰當有亂臣入宫三台太¶
乙三階也太微大角帝庭也天市都市也景福元年五¶
月蚩尤旗見初出有白彗形如髪長一尺許經數日乃¶
從中天下如匹布至地如蛇六月孫儒攻楊行密于宣¶
<pb:KR3k0043_WYG_050-15b>¶
州有黒雲如山漸下墜于儒營上狀如破屋占曰營頭¶
星也十一月有星孛于斗牛占曰越有自立者十二月¶
丙子天攙出于西南巳卯化為雲而沒二年三月天乆¶
隂至四月乙酉夜雲稍開有彗星于上台長十餘丈因¶
雲隂不見乾寧元年正月有星孛于鶉首秦分也又星¶
隕于西南有聲如雷七月妖星見非彗非孛不知其名¶
時人謂之妖星或曰惡星三年十月有客星三一大二小¶
在虚危間乍合乍離相隨東行狀如鬭經三日而二小¶
<pb:KR3k0043_WYG_050-16a>¶
星沒其大星後沒虚危齊分也光化三年正月客星出¶
于中垣宦者旁大如桃光炎射宦者宦者不見天復元¶
年五月有三赤星各有鋒芒在南方既而西方北方東¶
方亦如之頃之又各増一星凡十六星少時先從北滅¶
占曰濛星也見則諸侯兵相攻二年正月客星如桃在¶
紫宫華葢下漸行至御女丁卯有流星起文昌抵客星¶
客星不動己巳客星在杠守之至明年猶不去占曰將¶
相出兵五月夕有星當箕下如炬火炎炎上衝人初以¶
<pb:KR3k0043_WYG_050-16b>¶
為燒火也髙丈餘乃隕占曰機星也下有亂天祐元年¶
四月有星狀如人首赤身黒在北斗下紫微中占曰天¶
衝也天衝抱極泣帝前血濁霧下天下寃後三日而黒¶
風晦㝠二年四月庚子夕西北隅有星類太白上有光¶
似彗長三四丈色如赭辛丑夕色如縞或曰五車之水¶
星也一曰昭明星也甲辰有彗星于北河貫文昌長三¶
丈餘陵中台下台五月乙丑夜自軒轅左角及天市西¶
垣光芒猛怒其長亘天丙寅隂雲至辛未少霽不見兩¶
<pb:KR3k0043_WYG_050-17a>¶
河為天闕在東井間而北河中國所經也文昌天之六¶
司天市都市也星變武徳三年十月己未有星隕于東¶
都中隠隠有聲貞觀二年天狗隕于夏州城中十四年¶
八月有星隕于髙昌城中十六年六月甲辰西方有流¶
星如月西南行三丈乃滅占曰星甚大者為人主十八¶
年五月流星出東壁有聲如雷占曰聲如雷者怒象十¶
九年四月己酉有流星向北斗杓而滅永徽三年十月¶
有流星貫北極四年十月睦州女子陳碩真反婺州刺¶
<pb:KR3k0043_WYG_050-17b>¶
史崔義𤣥討之有星隕于賊營乾封元年正月癸酉有¶
星出太微東流有聲如雷咸亨元年十一月西方有流¶
星聲如雷調露元年十一月戊寅流星入北斗魁中乙¶
巳流星燭地有光使星也神龍三年三月丙辰有流星¶
聲如頽墻光燭天地景龍二年二月癸未有大星隕于¶
西南聲如雷野雉皆雊景雲元年八月己未有流星出¶
五車至上台滅九月甲申有流星出中台至相滅太極¶
元年正月辛卯有流星出太微至相滅延和元年六月¶
<pb:KR3k0043_WYG_050-18a>¶
幽州都督孫佺討奚契丹出師之夕有大星隕于營中¶
開元二年五月乙卯晦有星西北流或如甕或如斗貫¶
北極小者不可勝數天星盡摇至曙乃止占曰星民象¶
流者失其所也漢書曰星摇者民勞十二年十月壬辰¶
流星大如桃色赤黄有光燭地占曰色赤為將軍使天¶
寳三載閏二月辛亥有星如月墜于東南墜後有聲至¶
徳二載賊將武令珣圍南陽四月甲辰夜中有大星赤¶
黄色長十數丈光燭地墜賊營中十一月壬戌有流星¶
<pb:KR3k0043_WYG_050-18b>¶
大如斗東北流長數丈蛇行屈曲有碎光迸出占曰是¶
謂枉矢廣徳二年六月丁卯有妖星隕于汾州十二月¶
丙寅自乙夜至曙星流如雨大厯二年九月己丑晝有¶
星如一斗噐色黄有尾長六丈餘出南方沒于東北東¶
北于中國則幽州分也三年九月乙亥有星大如斗北¶
流有光燭地占為貴使六年九月甲辰有星西流大如¶
一斗噐光燭地有尾迸光如珠長五丈出婺女入天市¶
南垣滅八年六月戊辰有流星大如一升噐有尾長三¶
<pb:KR3k0043_WYG_050-19a>¶
丈餘入太微十二月壬申有流星大如一升噐有尾長¶
二丈餘出紫微入濁十年三月戊戌有流星出于西方¶
如二升噐有尾長二丈入濁十二年二月辛亥有流星¶
如桃尾長十丈出匏𤓰入太微建中四年八月庚申有¶
星隕于京師興元元年六月戊午星或什或伍而隕貞¶
元三年閏五月戊寅枉矢墜于虚危十四年閏五月辛¶
亥有星墜于東北光燭如晝聲如雷元和二年十二月¶
己巳西北有流星亘天尾散如珠占曰有貴使四年八¶
<pb:KR3k0043_WYG_050-19b>¶
月丁丑西北有大星東南流聲如雷皷六年三月戊戌¶
日晡天隂寒有流星大如一斛噐墜于兖鄆間聲震數¶
百里野雉皆雊所墜之上有赤氣如立蛇長丈餘至夕¶
乃滅時占者以為日在戍魯分也不及十年其野主殺¶
而地分九年正月有大星如半席自下而升有光燭地¶
羣小星隨之四月辛巳有大流星尾迹長五丈餘光燭¶
地至右攝提西滅十二年九月己亥甲夜有流星起中¶
天首如甕尾如二百斛船長十餘丈聲如羣鴨飛明若¶
<pb:KR3k0043_WYG_050-20a>¶
火炬過月下西流須臾有聲礱礱墜地有大聲如壊屋¶
者三在陳蔡間十四年五月己亥有大流星出北斗魁¶
長一丈餘南抵軒轅而滅占曰有赦赦視星之大小十¶
五年七月癸亥有大星出鉤陳南流至婁滅長慶元年¶
正月丙辰有大星出狼星北色赤有尾迹長三丈餘光¶
燭地東北流至七星乃滅四月有大星墜于吳聲如飛¶
羽七月乙巳有大流星出參西北色黄有尾迹長六七¶
丈光燭地至羽林滅八月辛巳東北方有大星自雲中¶
<pb:KR3k0043_WYG_050-20b>¶
出色白光燭地前銳後大長二丈餘西北流入雲中滅¶
二年四月辛亥有流星出天市光燭地隠隠有聲至郎¶
位滅市者小人所聚郎在天庭中主宿衛六月丁酉有¶
小星隕于房心間戊戌亦如之己亥亦如之閏十月¶
丙申有流星大如斗抵中台上星三年八月丁酉夜有¶
大流星如數斗噐起西北經奎婁東南流去月甚近光¶
散落墜地有聲四年四月紫微中星隕者衆十月乙卯¶
有大流星出天船犯斗魁樞星而滅占曰有舟檝事丙¶
<pb:KR3k0043_WYG_050-21a>¶
子有大流星出天將軍東北入濁寳厯元年正月乙卯¶
有流星出北斗樞星光燭地入濁占曰有赦二年五月¶
癸巳西北有流星長三丈餘光燭地入天市中滅占為¶
有誅七月丙戌日初入東南有流星向南滅以晷度推¶
之在箕斗間八月丙申有大流星出王良長四丈餘至¶
北斗杓滅王良奉車御官也大和四年八月辛未自昬¶
至戊夜流星或大或小觀者不能數占曰民失其所王¶
者失道綱紀廢則然又曰星在野象物在朝象官七年¶
<pb:KR3k0043_WYG_050-21b>¶
六月戊子自昬及曙四方流星大小縱横百餘八年六¶
月辛巳夜中有流星出河鼔赤色有尾迹光燭地迸如¶
散珠北行近天棓滅有聲如雷河鼓為將軍天棓者帝¶
之武偹九年六月丁酉自昬至丁夜流星二十餘縱横¶
出沒多近天漢開成二年九月丁酉有星大如斗長五¶
丈自室壁西北流入大角下沒行類枉矢中天有聲小¶
星數百隨之十一月丁丑有大星隕于興元府署寢室¶
之上光燭庭宇三年五月乙丑有大星出于柳張尾長¶
<pb:KR3k0043_WYG_050-22a>¶
五丈餘再出再没四年二月己亥丁夜至戊夜四方中¶
天流星小大凡二百餘並西流有尾迹長二丈至五丈¶
八月辛未流星出羽林有尾迹長八丈餘有聲如雷羽¶
林天軍也十二月壬申蚩尤旗見㑹昌元年六月戊辰¶
自昏至戊夜小星數十縱横流散占曰小星民象七月¶
庚午北方有星光燭地東北流經王良有聲如雷十一¶
月壬寅有大星東北流光燭地有聲如雷四年八月丙¶
午有大星如炬火光燭天地自奎婁掃七方七宿而隕¶
<pb:KR3k0043_WYG_050-22b>¶
六年二月辛丑夜中有流星赤色如桃光燭地有尾迹¶
貫紫微入濁咸通六年七月乙酉甲夜有大流星長數¶
丈光爍如電羣小星隨之自南徂北其象南方有以衆¶
叛而之北也九年十一月丁酉有星出如匹練亘空化¶
為雲而没在楚分是謂長庚見則兵起十三年春有二¶
星從天際而上相從至中天狀如旌旗乃隕九月蚩尤¶
旗見乾符二年冬有二星一赤一白大如斗相隨東南¶
流燭地如月漸大光芒猛怒三年晝有星如炬火大如¶
<pb:KR3k0043_WYG_050-23a>¶
五升噐出東北徐行隕于西北四年七月有大流星如¶
盂自虚危歴天市入羽林滅占為外兵中和元年有異¶
星出于輿鬼占者以為惡星八月己丑夜星隕如雨或¶
如柸椀者交流如織庚寅夜亦如之至丁酉止三年十¶
一月夜星隕于西北如雨光啟二年九月有大星隕于¶
揚州府署延和閣前聲如雷炎光燭地十月壬戌有星¶
出於西方色白長一丈五尺屈曲而隕占曰長庚也下¶
則流血三年五月秦宗權擁兵于汴州北郊晝有大星¶
<pb:KR3k0043_WYG_050-23b>¶
隕于其營聲如雷是謂營頭其下破軍殺將乾寧元年¶
夏有星隕于越州後有光長丈餘狀如蛇或曰枉矢也¶
三年六月天暴雨雷電有星大如椀起西南墜于東北¶
色如鶴練聲如羣鴨飛占為姦謀光化元年九月丙子¶
有大星墜于北方三年三月丙午有星如二十斛船色¶
黄前鋭後大西南行十一月中天有大星自東緩流如¶
帶屈曲光凝著天食頃乃滅是謂枉矢天復三年二月¶
帝至自鳳翔其明日有大星如月自東濁際西流有聲¶
<pb:KR3k0043_WYG_050-24a>¶
如雷尾跡横貫中天三夕乃滅天祐元年五月戊寅乙¶
夜雨晦瞑有星長二十丈出東方西南向首黒尾赤中¶
白枉矢也一曰長星二年三月乙丑夜中有大星出中¶
天如五斗噐流至西北去地十丈許而止上有星芒炎¶
如火赤而黄長丈五許而蛇行小星皆動而東南其隕¶
如雨少頃没後有蒼白氣如竹叢上衝天中色瞢瞢占¶
曰亦枉矢也三年十二月昏東方有星如太白自地徐¶
上行極至中天如上弦月乃曲行頃之分為二占曰有¶
<pb:KR3k0043_WYG_050-24b>¶
大孽¶
　　　月五星凌犯聚合占¶
月五星凌犯及星變隋大業十三年六月鎮星贏而旅¶
于參參唐星也李淳風曰鎮星主福未當居而居所宿¶
國吉義寧二年三月丙午熒惑入東井占曰大人憂武¶
徳元年五月庚午太白晝見占曰兵起臣彊六月丙子¶
熒惑犯右執法占曰執法大臣象二年七月戊寅月犯¶
牽牛凡月與列宿相犯其宿地憂牽牛吳越分九月庚¶
<pb:KR3k0043_WYG_050-25a>¶
寅太白晝見冬熒惑守五諸侯六年七月癸卯熒惑犯¶
輿鬼西南星占曰大臣有誅七年六月熒惑犯右執法¶
七月戊寅嵗星犯畢占曰邊有兵八年九月癸丑熒惑¶
入太微太微天廷也冬太白入南斗南斗主爵禄九年¶
五月太白晝見六月丁巳經天己未又經天在秦分丙¶
寅月犯氐氐為天子宿宫己卯太白晝見七月辛亥晝¶
見甲寅晝見八月丁巳晝見太白上公經天者隂乗陽¶
也貞觀三年三月丁丑嵗星逆行入氐占曰人君治宫¶
<pb:KR3k0043_WYG_050-25b>¶
室過度一曰饑五年五月庚申鎮星犯鍵閉占為腹心¶
喉舌臣九年四月丙午熒惑犯軒轅十年四月癸酉復¶
犯之占曰熒惑主禮禮失而後罰出焉軒轅為后宫十¶
一年二月癸未熒惑入輿鬼占曰賊在大人側十二年¶
六月辛卯熒惑入東井占曰旱十三年五月乙巳犯右¶
執法六月太白犯東井北轅井京師分也十四年十一¶
月壬午月入太微占曰君不安十五年二月熒惑逆行¶
犯太微東上相十六年五月太白犯畢左股畢為邊將¶
<pb:KR3k0043_WYG_050-26a>¶
六月戊戌晝見九月己未熒惑犯太微西上將十月丙戌¶
入太微犯左執法十七年二月犯鍵閉三月丁巳守心前¶
星癸酉逆行犯鉤鈐熒惑常以十月入太微受制而出伺¶
其所守犯天子所誅也鍵閉為腹心喉舌臣鉤鈐以開闔天¶
心皆貴臣象十八年十一月乙未月掩鉤鈐十九年七月¶
壬午太白入太微是夜月掩南斗太白遂犯左執法光芒¶
相及箕斗間漢津髙麗地也太白為兵亦罰星也二十年¶
七月丁未嵗星守東壁占曰五榖以水傷二十一年四月¶
<pb:KR3k0043_WYG_050-26b>¶
戊寅月犯熒惑占曰貴臣死十二月丁丑月食昴占曰天¶
子破匈奴二十二年五月丁亥犯右執法七月太白晝見¶
乙巳鎮星守東井占曰旱閏十二月辛巳太白犯建星占¶
曰大臣相譛永徽元年二月己丑熒惑犯東井占曰旱四¶
月己巳月犯五諸侯熒惑犯輿鬼占曰諸侯㓙五月己未¶
太白晝見二年六月己丑太白入太微犯右執法九月甲¶
午犯心前星十二月乙未太白晝見三年正月壬戌犯牽¶
牛牽牛為將軍又呉越分也丁亥嵗星掩太微上將二¶
<pb:KR3k0043_WYG_050-27a>¶
月己丑熒惑犯五諸侯五月戊子掩右執法四年六月己¶
丑太白晝見六年七月乙亥嵗星守尾占曰人主以嬪為¶
后己丑熒惑入輿鬼八月丁卯入軒轅顕慶元年四月丁¶
酉太白犯東井北轅占曰秦有兵五年二月甲午熒惑入¶
南斗六月戊申復犯之南斗天廟去復來者其事大且¶
乆也龍朔元年六月辛巳太白晝見經天九月癸卯犯¶
左執法二年七月己丑熒惑守羽林羽林禁兵也三年¶
正月己卯犯天街占曰政塞姦出六月乙酉太白入東¶
<pb:KR3k0043_WYG_050-27b>¶
井占曰君失政大臣有誅麟徳二年三月戊午熒惑犯¶
東井四月壬寅入輿鬼犯質星乾封元年八月乙巳熒¶
惑入東井二年五月庚申入軒轅三年正月乙巳月犯¶
軒轅大星咸亨元年四月癸卯月犯東井占曰人主憂¶
七月壬申熒惑入東井占曰旱丙申月犯熒惑占曰貴¶
人死十二月丙子熒惑入太微二年四月戍辰復犯太¶
微垣將相位也五年六月壬寅太白入東井上元二年¶
正月甲寅熒惑犯房占曰君有憂一曰有䘮三年正月¶
<pb:KR3k0043_WYG_050-28a>¶
丁卯太白犯牽牛占曰將軍㓙儀鳯二年八月辛亥太¶
白犯軒轅左角左角貴相也三年十月戊寅熒惑犯鉤¶
鈐四年四月戊午入羽林占曰軍憂調露元年七月辛¶
巳入天囷永隆元年五月癸未犯輿鬼丁酉太白晝見¶
經天是謂隂乗陽陽君道也永淳元年五月丁巳辰星¶
犯軒轅九月庚戌熒惑入輿鬼犯質星十一月乙未復¶
犯輿鬼去而復來是謂句己垂拱元年四月癸未辰星¶
犯東井北軒轅辰星為廷尉東井為法令失道則相犯¶
<pb:KR3k0043_WYG_050-28b>¶
也十二月戊子月掩軒轅大星二年三月丙辰復犯之¶
萬嵗通天元年十一月己丑嵗星犯司怪占曰水旱不¶
時聖厯元年五月庚午太白犯天闗天闗主邊事二年¶
熒惑入輿鬼三年三月辛亥嵗星犯左執法乆視元年¶
十二月甲戌晦熒惑犯軒轅自乾封二年後月及熒惑¶
太白辰星凌犯軒轅者六長安二年熒惑犯五諸侯渾¶
儀監尚獻甫奏臣命在金五諸侯太史之位火克金臣¶
將死矣武后曰朕為卿禳之以獻甫為水衡都尉水生¶
<pb:KR3k0043_WYG_050-29a>¶
金又去太史之位卿無憂矣是秋獻甫卒四年熒惑入¶
月鎮星犯天闗神龍元年三月癸巳熒惑犯天田占曰¶
旱七月辛巳掩氐西南星占曰賊臣在内二年閏正月¶
丁卯月掩軒轅后星九月壬子熒惑犯左執法己巳月¶
犯軒轅后星十一月辛亥犯昴占曰胡王死戊午熒惑¶
入氐十二月丁酉犯天江占曰旱三年五月戊戌太白¶
入輿鬼中占曰大臣有誅景龍三年六月癸巳太白晝¶
見在東井京師分也四年二月癸未熒惑犯天街五月¶
<pb:KR3k0043_WYG_050-29b>¶
甲子月犯五諸侯景雲二年三月壬申太白入羽林八¶
月己未嵗星犯執法三月壬申熒惑入東井先天元年¶
八月甲子太白襲月占曰太白兵象月大臣體二年十¶
一月丙子熒惑犯司怪開元二年七月己丑太白犯輿¶
鬼東南星七年六月甲戌太白犯東井鉞星占曰斧鉞¶
用八年三月庚午犯東井北軒轅五月甲子犯軒轅十¶
一年十一月丁卯嵗星犯進賢十四年十月甲寅太白¶
晝見二十五年六月壬戌熒惑犯房二十七年七月辛¶
<pb:KR3k0043_WYG_050-30a>¶
丑犯南斗占曰貴相㓙天寳十三載五月熒惑守心五¶
旬餘占曰主去其官十四載十二月月食嵗星在東井¶
占曰其國亡東井京師分也至徳二載七月己酉太白¶
晝見經天至于十一月戊午不見歴秦周楚鄭宋燕之¶
分十二月嵗星犯軒轅大星占曰女主謀君乾元元年¶
五月癸未月掩心前星占曰太子憂六月癸丑入南斗¶
魁中占曰大人憂二年正月癸未嵗星蝕月在翼楚分¶
也一曰饑二月丙辰月犯心中星占曰主命惡之上元¶
<pb:KR3k0043_WYG_050-30b>¶
元年五月癸丑月掩昴占曰胡主死八月己酉太白犯¶
進賢十二月癸未嵗星掩房占曰將相憂三年建子月¶
癸巳月掩昴出昴北八月丁卯又掩昴寳應二年四月¶
己丑月掩嵗星占曰饑永泰元年九月辛卯太白晝見¶
經天大厯二年七月癸亥熒惑入氐其色赤黄乙丑鎮¶
星犯水位占曰有水灾乙亥嵗星犯司怪八月壬午月¶
入氐丙申犯畢九月戊申嵗星守東井占皆為有兵乙¶
丑熒惑犯南斗在燕分十二月丁丑犯壘壁占曰兵起¶
<pb:KR3k0043_WYG_050-31a>¶
三年正月壬子月掩畢八月己未復掩畢辛酉入東井¶
九月壬申嵗星入輿鬼占曰嵗星為貴臣輿鬼主死䘮¶
丁丑熒惑入太㣲二旬而出己卯太白犯左執法四年¶
二月壬寅熒惑守房上相丙午有芒角三月壬午逆行¶
入氐中是月鎮星犯輿鬼七月戊辰熒惑犯次相九月¶
丁卯犯建星占曰大臣相譛五年二月乙巳嵗星入軒¶
轅六月丁酉月犯進賢庚子犯氐庚戌太白入東井六¶
年七月乙巳月掩畢入畢中壬子月犯太微八月甲戌¶
<pb:KR3k0043_WYG_050-31b>¶
熒惑犯鄭星庚辰月入太微九月壬辰熒惑犯哭星庚¶
子犯泣星是夜月掩畢丁未入太微十月丁卯掩畢己¶
巳熒惑犯壘壁甲戌月入軒轅占曰憂在後宫十一月¶
壬寅入太微丙午掩氐十二月己巳入太微七年正月¶
乙未犯軒轅二月戊午掩天闗占曰亂臣更天子法令¶
己巳熒惑犯天街四月丁巳入東井辛未嵗星犯左角¶
占曰天下之道不通壬申月入羽林五月丙戌入太微¶
八年四月癸丑嵗星掩房占曰將相憂又宋分也甲寅¶
<pb:KR3k0043_WYG_050-32a>¶
熒惑入壘壁五月庚辰入羽林七月己卯太白入東井¶
留七日非常度也占曰秦有兵乙未月入畢中癸未入¶
羽林己丑太白入太微占曰兵入天廷八月晝見十月¶
丁巳月掩畢壬戌入輿鬼掩質星庚午月及太白入氐¶
中占曰君有哭泣事十一月己卯月入羽林癸未太白¶
入房占曰白衣㑹不曰犯而曰入葢鉤鈐間癸丑月掩¶
天闗甲寅入東井癸酉入羽林九年三月丁未熒惑入¶
東井四月丁丑月入太微五月己未太白入軒轅占曰¶
<pb:KR3k0043_WYG_050-32b>¶
憂在後宫六月己卯月掩南斗庚辰入太微七月甲辰¶
掩房辛亥入羽林壬戌入輿鬼九月辛丑太白入南斗¶
占曰有反臣又曰有赦甲子熒惑入氐宋分也十月戊¶
子嵗星入南斗占曰大臣有誅十二月戊辰月入羽林¶
十年三月庚戌熒惑入壘壁四月甲子入羽林八月戊¶
辰月入太微十一年閏八月丁酉太白晝見經天十二¶
年正月乙丑月掩軒轅癸酉掩心前星宋分也丙子入¶
南斗魁中二月乙未鎮星入氐中占曰其分兵䘮李正¶
<pb:KR3k0043_WYG_050-33a>¶
已地也三月壬戌月入太微四月乙未掩心前星五月¶
丙辰入太微戊戌入羽林七月庚戌入南斗乙亥熒惑¶
入于東井十月壬辰月掩昴庚子入太微十一月乙卯¶
入羽林十二月壬午復入羽林自六年至此月入太微¶
者十有二入羽林者八熒惑三入東井再入羽林三入¶
壘壁月太白嵗星皆入南斗魁中十四年春嵗星入東¶
井建中元年十一月月食嵗星在秦分占曰其國亡¶
是月嵗星食天尸天尸輿鬼中星占曰有妖言小人在¶
<pb:KR3k0043_WYG_050-33b>¶
位君王失樞死者大半三年七月月掩心中星貞元四¶
年五月丁卯月犯嵗星在營室六月癸卯熒惑逆行入¶
羽林占曰軍有憂六年五月戊辰月犯太白間容一指¶
占曰大將死十年四月太白晝見十一年七月熒惑太¶
白相繼犯太微上將十三年二月戊辰太白入昴三月¶
庚寅月犯太白十九年三月熒惑入南斗色如血斗吳¶
越分色如血者旱祥也二十一年正月己酉太白犯昴¶
趙分也永貞元年十二月丙午月犯畢己酉嵗星犯太¶
<pb:KR3k0043_WYG_050-34a>¶
微西垣將相位也元和元年十月太白入南斗十二月¶
復犯之斗吳分也二年正月癸丑月犯太白于虚女二¶
月壬申月掩嵗星占曰大臣死四月丙子太白犯東井¶
北轅己卯月犯房上相三年三月乙未鎮星蝕月在氐¶
占曰其地主死四年九月癸亥太白犯南斗七年正月¶
辛未月掩熒惑五月癸亥熒惑犯右執法六月己亥月¶
犯南斗魁八年七月癸酉月犯五諸侯十月己丑熒惑¶
犯太微西上將十二月掩左執法九年二月丁酉月犯¶
<pb:KR3k0043_WYG_050-34b>¶
心中星七月辛亥掩心中星占曰其宿地㓙心豫州分¶
壬辰月掩軒轅是月太白入南斗至十月出乃晝見熒¶
惑入南斗中因留犯之南斗天廟又丞相位也十年八¶
月丙午月入南斗魁中十一年二月丙辰月掩心是月¶
熒惑入氐因逆行三月己丑月犯鎮星在女齊分也四¶
月丙辰太白犯輿鬼占曰有僇臣六月甲辰月掩心後¶
星是月熒惑復入氐是謂句己十一月戊寅月犯嵗星¶
十二月甲午犯鎮星在危亦齊分也十二年二月丁丑¶
<pb:KR3k0043_WYG_050-35a>¶
月犯心十三年正月乙未嵗星逆行犯太微西上將三¶
月熒惑入南斗因逆留至于七月南斗中大如五升器¶
色赤而怒乃東行非常也八月甲戌太白犯左執法乙¶
巳熒惑犯哭星十月甲子月犯昴趙分也十四年正月¶
癸卯月犯南斗魁占曰相㓙五月丙戌月犯心中星七¶
月乙酉掩心中星十五年正月丙申復犯中星四月太¶
白犯昴七月庚申熒惑逆行入羽林八月己卯月掩牽¶
牛吳越分也十一月壬子月犯東井北轅長慶元年正¶
<pb:KR3k0043_WYG_050-35b>¶
月丙午月掩東井鉞遂犯南轅第一星二月乙亥太白¶
犯昴趙分也丁亥月犯嵗星在尾占曰大臣死燕分也¶
三月庚戌太白犯五車因晝見至于七月以厯度推之¶
在唐及趙魏之分占曰兵起七月壬寅月掩房次相九¶
月乙巳太白犯左執法二年九月太白晝見熒惑守天¶
囷六旬餘乃去占曰天囷上帝之藏耗祥也十月熒惑¶
犯鎮星于昴甲子月掩牽牛中星占曰吳越㓙十一月¶
丁丑掩左角十二月復掩之占曰將死甲寅月犯太白¶
<pb:KR3k0043_WYG_050-36a>¶
于南斗四年三月庚午太白犯東井北轅遂入井中晝¶
見經天七日而出因犯輿鬼京師分也五月乙亥月掩¶
畢大星六月丙戌鎮星依厯在觜觹羸行至參六度當¶
居不居失行而前遂犯井鉞占曰所居宿乆國福厚易¶
福薄又曰羸為王不寧鉞主斬刈而又犯之其占重癸¶
未熒惑犯東井丁亥入井中己丑太白犯軒轅右角因¶
晝見至于九月占曰相㓙十月辛巳月入畢口十一月¶
熒惑逆行向參鎮星守天闗十二月戊子月掩東井寳¶
<pb:KR3k0043_WYG_050-36b>¶
厯元年四月壬寅熒惑入輿鬼掩積尸七月癸卯犯執¶
法甲辰鎮星犯東井甲子月掩畢大星癸未太白犯南¶
斗丙戌月犯畢十月辛亥犯天囷十一月庚辰鎮星復¶
犯東井癸未月犯東井二年正月甲申犯左執法戊子¶
入于氐二月丙午犯畢五月甲午熒惑犯昴六月太白¶
犯昴七月壬申月犯畢八月庚戌熒惑犯輿鬼太和元¶
年正月庚午月掩畢三月癸丑入畢口掩大星月變于¶
畢者自寳厯元年九月及茲而五五月月掩熒惑在太¶
<pb:KR3k0043_WYG_050-37a>¶
微西垣丙戌熒惑犯右執法太和二年正月庚午月掩¶
鎮星七月甲辰熒惑掩輿鬼質星十月丁卯月掩東井¶
北轅三年二月乙卯太白犯昴壬申熒惑犯右執法七¶
月入于氐十月入于南斗四年四月庚申月掩南斗杓¶
次星十一月辛未熒惑犯右執法五年二月甲申月掩¶
熒惑犯南斗杓次星六年四月辛未月掩鎮星于端門¶
己丑太白晝見七月戊戌月掩心大星辛丑掩南斗杓¶
次星七年五月甲辰熒惑守心中星六月丙子月掩心¶
<pb:KR3k0043_WYG_050-37b>¶
中星遂犯熒惑七月甲午月掩心中星丙申掩南斗口¶
第二星九月丁巳入于箕戊辰入于南斗癸酉太白入¶
南斗冬鎮星守角八年二月始去七月戊子月犯昴十¶
月庚子熒惑鎮星合于亢十二月丙戌月掩昴是嵗月¶
入南斗者五占曰大人憂九年夏太白晝見自軒轅至¶
于翼軫六月庚寅月掩嵗星在危而暈十月庚辰月復¶
掩嵗星在危開成元年正月甲辰太白掩建星占曰大¶
臣相譛六月丁未月掩心前星八月己巳入南斗二年¶
<pb:KR3k0043_WYG_050-38a>¶
正月壬申月掩昴二月己亥月掩太白于昴中六月甲¶
寅月掩昴而暈太白亦有暈六月己酉大星晝見庚申¶
太白入于東井七月壬申月入南斗丁亥掩太白于柳¶
八月壬子太白入太㣲遂犯左右執法九月丙子月掩昴¶
三年二月己酉掩心前星二月戊午熒惑入東井三月¶
乙酉入輿鬼五月辛酉太白犯輿鬼庚午月犯心中星¶
甲寅太白犯右執法七月乙丑月掩心前星十月辛卯¶
太白犯南斗四年二月丁卯月掩嵗星于畢三月乙酉¶
<pb:KR3k0043_WYG_050-38b>¶
掩東井七月乙未月犯熒惑占曰貴臣死八月壬申熒¶
惑犯鉞遂入東井十月戊午辰星入南斗魁中占曰大¶
赦五年春木當王而嵗星小闇無光占曰有大䘮二月¶
壬申熒惑入輿鬼四月太白嵗星入輿鬼五月辰星見¶
于七星色赤如火七月乙酉月掩鎮星㑹昌元年閏八¶
月丁酉熒惑入輿鬼中占曰有兵䘮十二月庚午月犯¶
太白于羽林二年正月壬戌掩太白于羽林六月丙寅¶
太白犯東井十月丙戌月掩嵗星于角三年三月丙申¶
<pb:KR3k0043_WYG_050-39a>¶
又掩嵗星于角七月癸巳熒惑入東井色蒼赤動摇井¶
中八月丁丑犯輿鬼十月壬午晝月食太白于亢四年¶
二月嵗星守房掩上相熒惑逆行守軒轅四旬乃去庚¶
申月掩畢大星十月癸未太白與熒惑合遂入南斗五¶
年二月壬午太白掩昴五月辛酉入畢口八月壬午犯¶
軒轅大星九月癸巳熒惑犯太微上將六年二月丁丑¶
犯畢大星丁亥月出無光犯熒惑于太微頃之乃稍有¶
光遂犯左執法丙申掩牽牛南星遂犯嵗星牽牛揚州¶
<pb:KR3k0043_WYG_050-39b>¶
分大中十一年八月熒惑犯東井咸通十年春熒惑逆¶
行守心乾符二年四月庚辰太白晝見在昴三年七月¶
常星晝見四年七月月犯房六年冬嵗星入南斗魁中¶
占曰有反臣光啓二年四月熒惑犯月角文徳元年七¶
月丙午月入南斗八月熒惑守輿鬼占曰多戰死龍紀¶
元年七月甲辰月犯心乾寧二年七月癸亥熒惑犯心¶
光化二年鎮星入南斗三年八月壬申太白應見在氐¶
不見至九月丁亥乃見是謂當出不出十一月丁未太¶
<pb:KR3k0043_WYG_050-40a>¶
白犯月因晝見天復元年五月自丁酉至于己亥太白¶
晝見經天在井度十月大角五色散摇煌煌如火占曰¶
王者惡之二年五月甲子太白襲熒惑在軒轅后星上¶
太白遂犯端門又犯長垣中星占曰賊臣謀亂京畿大¶
戰十月甲戌太白夕見在斗去地一丈而墜占曰兵聚¶
其下又曰山摧石裂大水竭庚子辰星見氐中小而不¶
明占曰負海之國大水是嵗鎮星守虚三年二月始去¶
虚十一月丙戌太白在南斗去地五尺許色小而黄至¶
<pb:KR3k0043_WYG_050-40b>¶
明年正月乃髙十丈光芒甚大是冬熒惑徘徊于東井¶
間乆而不去京師分也天祐元年二月辛卯太白夕見¶
昴西色赤炎燄如火壬辰有三角如花而動摇占曰有¶
反城有火灾胡兵起六月甲午太白在張芒角甚大癸¶
丑句己犯水位自夏及秋大角五色散摇煌煌然占同¶
天復初三年八月丙午嵗星在哭星上生黄白炁如孛¶
狀五星聚合武徳元年七月丙午鎮星太白辰星聚于¶
東井闗中分也二年三月丙申鎮星太白辰星復聚于¶
<pb:KR3k0043_WYG_050-41a>¶
東井九年六月己卯嵗星辰星合于東井占曰為變謀¶
貞觀十八年五月太白辰星合于東井占曰為兵謀十¶
九年六月丙辰太宗征髙麗次安市城太白辰星合于¶
東井史記曰太白為主辰星為客為蠻夷出相從而兵¶
在野為戰永徽元年七月辛酉嵗星太白合于柳在秦¶
分占曰兵起景龍元年十月丙寅太白熒惑合于虚危¶
占曰有䘮景雲二年七月鎮星太白合于張占曰内兵¶
太極元年四月熒惑太白合于東井天寳九載八月五¶
<pb:KR3k0043_WYG_050-41b>¶
星聚于尾箕熒惑先至而又先去尾箕燕分也占曰有¶
徳則慶無徳則殃十四載二月熒惑太白鬭于畢昴井¶
鬼間至四月乃伏十五載五月熒惑鎮星同在虚危中¶
天芒角大動摇占者以為北方之宿子午相冲灾在南¶
方至徳二載四月壬寅嵗星熒惑太白辰星聚于鶉首¶
從嵗星也罰星先去而嵗星留占曰嵗星熒惑為陽太¶
白辰星為隂隂主外邦陽主中邦陽與隂合中外相連¶
以兵八月太白芒怒掩嵗星于鶉火又晝見經天鶉火¶
<pb:KR3k0043_WYG_050-42a>¶
周分也乾元元年四月熒惑鎮星太白聚于營室太史¶
南宫沛奏其地戰不勝衛分也大厯三年七月壬申五¶
星並出東方占曰中國利八年閏十一月壬寅太白辰¶
星合于危齊分也十年正月甲寅嵗星熒惑合于南斗¶
占曰饑旱吳越分也一曰不可用兵七月庚辰太白辰¶
星合于柳京師分也建中二年六月熒惑太白鬭于東¶
井四年六月熒惑太白復鬬于東井京師分也金火罰¶
星鬭者戰象也興元元年春熒惑守嵗星在角亢占曰¶
<pb:KR3k0043_WYG_050-42b>¶
有反臣角亢鄭也貞元四年五月乙亥嵗星熒惑鎮星¶
聚于營室占曰其國亡地在衛分六年閏三月庚申太¶
白辰星合于東井占為兵憂戊寅熒惑犯鎮星在奎魯¶
分也元和九年十月辛未熒惑犯鎮星又與太白合于¶
女在齊分十年六月辛未嵗星熒惑太白辰星合于東¶
井占曰中外相連以兵十一年五月丁卯嵗星辰星合¶
子東井六月己未復合于東井占曰為變謀而更事十¶
一月戊子鎮星熒惑合于虚危十二月鎮星太白辰星¶
<pb:KR3k0043_WYG_050-43a>¶
聚于危皆齊分也十四年八月丁丑嵗星太白辰星聚¶
于軫占曰兵䘮在楚分與南方夷貊之國十五年三月¶
鎮星太白合于奎占曰内兵徐州分也十二月熒惑鎮¶
星合于奎占曰主憂長慶二年二月甲戌嵗星熒惑合¶
于南斗占曰饑旱八月丙寅熒惑犯鎮星在昴畢因留¶
相守占曰主憂四年八月庚辰熒惑犯鎮星于東井鎮¶
星既失行犯鉞而熒惑復往犯之占曰内亂寳厯二年¶
八月丁未熒惑鎮星復合于東井輿鬼間太和二年九¶
<pb:KR3k0043_WYG_050-43b>¶
月嵗星熒惑鎮星聚于七星三年四月壬申嵗星犯鎮¶
星占曰饑四年五月丙午嵗星太白合于東井六年正¶
月太白熒惑合于羽林十月太白熒惑鎮星聚于軫八¶
年七月庚寅太白熒惑合相犯推厯度在翼近太微占¶
曰兵起開成三年六月丁亥太白犯熒惑于張占曰有¶
䘮四年正月丁巳熒惑太白辰星聚于南斗推厯度在¶
燕分占曰内外兵䘮改立王公冬嵗星熒惑俱逆行失¶
色合于東井京師分也㑹昌二年六月乙丑熒惑犯嵗¶
<pb:KR3k0043_WYG_050-44a>¶
星于翼占曰旱四年十月癸未太白熒惑入于南斗咸¶
通中熒惑鎮星太白辰星聚于畢昴在趙魏之分詔鎮¶
州王景崇被衮冕軍府稱臣以厭之文徳元年八月嵗¶
星鎮星太白聚于張周分也占曰内外有兵為河内河¶
東地光化三年十月太白鎮星合于南斗占曰吳越有¶
兵¶
　　　五星並伏¶
景徳四年司天判監史序奏今年太嵗丁未六月二十¶
<pb:KR3k0043_WYG_050-44b>¶
五日五星當聚周分既而重奏臣尋推得五星自閏五¶
月二十五日近太陽行度按丼氏星經曰五星近太陽¶
而輙見者如君臣齊明下侵上之道也若伏而不見即¶
臣讓明於君此百千載未有也但恐今夜五星皆伏真¶
宗親御禁臺以候之果逹旦不見大赦天下加序一官¶
羣臣表賀¶
　　　論天象之異　　　　　　　葉　適¶
唐以来天象之異者上元二年七月癸未朔日有食之¶
<pb:KR3k0043_WYG_050-45a>¶
既大星皆見在張十四度貞觀初突厥五日並照元和¶
二年十月壬午日旁有黒氣如人形跪手捧盤向日盤¶
中氣如人頭乾符六年十一月丙寅朔有兩日並出而¶
鬭三日乃不見廣明元年日暈如虹黄氣蔽日天祐二¶
年正月甲申乙酉日有黄白暈暈上有青赤背暈中生¶
白虹漸長向東百餘丈二月乙巳有蒼白雲夾日長各¶
六尺餘既而雲變狀如人馬乃消貞觀初突厥三月並¶
見儀鳯二年正月甲子朔月見西方武后時月過望不¶
<pb:KR3k0043_WYG_050-45b>¶
虧者二光宅元年九月丁丑有星如半月見西方開成¶
二年二月有彗至三月遍指四方自是至㑹昌元年無¶
嵗不彗天復元年五月夕有星當箕下如炬火炎炎上¶
衝人初以為燒火也髙丈餘乃殞天祐元年四月有星¶
状如人首赤身黒在北斗下紫微中占曰天衝也天衝¶
抱極泣帝前血濁霧下天下寃元和六年三月戊戌日¶
晡天隂寒有流星大如一斛器墜於兖鄆間聲聞數百里¶
野雉皆雊所墜上有赤氣如立蛇長丈餘至夕而乃滅¶
<pb:KR3k0043_WYG_050-46a>¶
咸通九年十一月丁酉有星出如匹練亘空化為雲而¶
没十三年春有二星從天際而上相從至中天狀如旌¶
旗乃殞天祐元年五月戊寅乙夜雨晦暝有星長二十¶
丈出東方西南向首黒尾赤中白按自春秋至隋日月¶
星之變學者多能記之而唐以来鮮有言者故畧具一¶
二浮屠氏書至唐始盛行於中國然實與春秋僖文同¶
時雖夷夏殊方然葢先秦古文也其叙二日兩月乃至¶
暈璚珮玦彗孛飛流負珥虹蜺之類以為同分罔見但¶
<pb:KR3k0043_WYG_050-46b>¶
此國見彼國本所不見亦復不聞殆其惡緣所感而致¶
不然則突厥之五日三月使誠不謬而中國人莫之見¶
何也今星厯家言盡西必占狼星極南必斗又以聲教¶
所不暨占皆為狗國此為其國無人言之也若聰明有¶
賢聖者出則其占不止如此故天竺能厯龜茲能樂皆¶
與中國無異又安得專以狼星斗限之哉余益知山河¶
兩戒分異之説為非的矣¶
　　　泰階六符經後序　　　　　吳　萊¶
<pb:KR3k0043_WYG_050-47a>¶
泰階六符經者本黄帝有熊氏世不傳當漢建元之間¶
東方朔始陳其説欲以觀天表之變定上心之侈者應¶
劭仲逺又䟽其文頗類甘石諸人所為託之者也葢古¶
昔聖人之論隂陽五行者尚矣幽賛乎神道發揮乎天¶
理是豈無其故乎特未嘗膠於多忌之學欲肆其一定¶
之説也茍曰乾坤開闔莫非一造化亭毒之妙某言必¶
有某徵某事必有某應喜樂好惡出於人之情饑華泄¶
雹興於天之治天人兩間似皆有以潜回其機密運其¶
<pb:KR3k0043_WYG_050-47b>¶
軸而無難者是亦管窺蠡測而已矣自劉向言皇極之¶
建不建京房又推易卦直日用事董仲舒眭孟之徒又¶
分春秋二百四十二年灾異之騐或身遽以死或國隨¶
以䠞迄不少救然而天文月令䜟緯術數百家雜起不¶
曰龜龍河洛洞幽靈之府必曰鈐决㝠奥覈禍福之源¶
蠭談而涌辯啟穴而鑿牖秪足以長姦偽而甚不足以¶
祛邪惑者大率漢世世主以是論政儒生以是論學何¶
其泥也子不語怪力亂神又曰性與天道不可得而聞¶
<pb:KR3k0043_WYG_050-48a>¶
也庸詎有若是云云者乎當東方朔陳是説時上始為¶
微行行暴肆侈越制亡度舉盩厔鄠杜陸海之饒廣上¶
林苑東征西伐軍旅數起黎民失業父子相食斯其為¶
人痾也酷矣天人一理也吾知修吾事以畏天可也日¶
蝕地震冬雷夏霜蒙氣還風旱乾水溢天之為也人何¶
與焉天豈若世之小丈夫然哉惉然喜頩然怒人人而¶
欲應之以吉㓙妖孽之决也一日之頃雖千技百變而¶
為之亦不足矣要之天為天人為人母相瀆也至其所¶
<pb:KR3k0043_WYG_050-48b>¶
以兼統而一貫之者昭昭㝠㝠理無變氣有變也然上¶
初即位天表已多變闗東大饑風赤如血齊楚二十九¶
山同日崩考之人事則猶未有可感者變何自作哉將¶
人子未嘗有過父母乃先作色以待其有過固不可也¶
使朝廷多欲之心一窒文景富庶之政未改是且委之¶
天運之適然者歟抑亦君徳之勝為足以銷天變之迭¶
至者歟不然未可知也而今乃欲以膚學謏聞者盡之¶
則非矣揚子雲曰通天地人曰儒通天地而不通人曰¶
<pb:KR3k0043_WYG_050-49a>¶
伎嗚呼伎而止者此非黄帝書也丼石諸人所為託之¶
者也雖然觀是者又可無畏乎哉¶
　　周羣傳　　　　　　　　　　陳　壽¶
周羣字仲直巴西閬中人也父舒字叔布少學術於廣¶
漢楊厚名亞董扶任安數被徵終不詣時人有問春秋¶
䜟曰代漢者當塗髙此何謂也舒曰當塗髙者魏也鄉¶
黨學者私傳其語羣少受學於舒専心候業於庭中作¶
小樓家富多奴常令奴更直於樓上視天災纔見一氣¶
<pb:KR3k0043_WYG_050-49b>¶
即白羣羣自上樓觀之不避晨夜故凡有氣候無不見¶
之者是以所言多中州牧劉璋辟以為師友從事續漢¶
書曰建安七年越嶲有男子化為女人時羣言哀帝時¶
亦有此將易代之祥也至二十五年獻帝果封于山陽¶
十二年十月有星孛于鶉尾荆州分野羣以為荆州牧¶
將死而失土明年秋劉表卒曹公平荆州十七年十二¶
月星孛于五諸侯羣以為西方専據土地者皆將失土¶
是時劉璋據益州張魯據漢中韓遂據涼州宋建據枹¶
<pb:KR3k0043_WYG_050-50a>¶
罕明年冬曹公遣偏將擊涼州十九年獲宋建韓遂逃¶
于羌中被殺其年秋璋失益州二十年秋曹公攻漢中¶
張魯降先主定蜀署儒林校尉先主欲與曹公爭漢中¶
問羣羣對曰當得其地不得其民也若出偏軍必不利¶
當戒慎之時州後部司馬蜀郡張裕亦曉占候而天才¶
過羣裕字南和諌先主曰不可爭漢中軍必不利先主¶
竟不用裕言果得地而不得民也遣將軍吳蘭雷銅等¶
入武都皆没不還悉如羣言於是舉羣茂才裕又私語¶
<pb:KR3k0043_WYG_050-50b>¶
人曰嵗在庚子天下當易代劉氏祚盡矣主公得益州¶
九年之後寅卯之間當失之人密白其言初先主與劉¶
璋㑹涪時裕為璋從事侍坐其人饒鬚先主嘲之曰昔¶
吾居涿縣特多毛姓東西南北皆諸毛也涿令稱曰諸¶
毛繞涿居乎裕即答曰昔有作上黨潞長遷為涿令涿¶
令者去官還家時人與書欲署潞則失涿欲署涿則失¶
潞乃署曰潞涿君先主無鬚故裕以此及之先主常衘¶
其不遜加忿其漏言乃顯裕諌爭漢中不驗下獄將誅¶
<pb:KR3k0043_WYG_050-51a>¶
之諸葛亮表請其罪先主答曰芳蘭生門不得不鉏裕¶
遂棄市後魏氏之立先主之薨皆如裕所刻¶
　¶
　¶
　¶
　¶
　¶
　¶
<pb:KR3k0043_WYG_050-51b>¶
　¶
　¶
　¶
　¶
　¶
　¶
　¶
　稗編卷五十¶
