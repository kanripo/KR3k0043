# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.878130
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十二
<pb:KR3k0043_WYG_052-1a>¶
欽定四庫全書¶
　稗編卷五十二　　　　　明　唐順之　撰¶
　　諸家十(律厯/)¶
　　　律厯志　　　　　　　　　班　固¶
虞書曰乃同律度量衡所以齊逺近立民信也自伏羲¶
畫八卦由數起至黄帝堯舜而大備三代稽古法度章¶
焉周衰官失孔子陳後王之法曰謹權量審法度修廢¶
官舉逸民四方之政行矣漢興北平侯張蒼首律厯事¶
<pb:KR3k0043_WYG_052-1b>¶
孝武帝時樂官考正至元始中王莽秉政欲燿名譽徵¶
天下通知鐘律者百餘人使羲和劉歆等典領條奏言¶
之最詳故刪其偽辭取正義著于篇一曰備數二曰和¶
聲三曰審度四曰嘉量五曰權衡㕘伍以變錯綜其數¶
稽之於古今効之於氣物和之於心耳考之於經傳咸¶
得其實靡不協同數者一十百千萬也所以算數事物¶
順性命之理也書曰先其算命本起於黄鍾之數始於¶
一而三之三三積之歴十二辰之數十有七萬七千一¶
<pb:KR3k0043_WYG_052-2a>¶
百四十七而五數備矣其算法用竹徑一分長六寸二¶
百七十一枚而成六觚為一握徑象乾律黄鍾之一而¶
長象坤吕林鍾之長其數以易大衍之數五十其用四¶
十九成陽六爻得周流六虛之象也夫推厯生律制器¶
規圜矩方權重衡平準繩嘉量探賾索隠鈎深致逺莫¶
不用焉度長短者不失豪釐量多少者不失圭撮權輕¶
重者不失黍絫紀於一協於十長於百大於千衍於萬¶
其法在算術宣于天下小學是則職在太史羲和掌之¶
<pb:KR3k0043_WYG_052-2b>¶
聲者宫商角徵羽也所以作樂者諧八音蕩滌人之邪¶
意全其正性移風易俗也八音土曰塤匏曰笙皮曰鼓¶
竹曰管絲曰絃石曰磬金曰鐘木曰柷五聲和八音諧¶
而樂成商之為言章也物成熟可章度也角觸也物觸¶
地而出戴芒角也宫中也居中央暢四方唱始施生為¶
四聲綱也徵祉也物盛大而繁祉也羽宇也物聚臧宇¶
覆之也夫聲者中於宫觸於角祉於徵章於商宇於羽¶
故四聲為宫紀也協之五行則角為木五常為仁五事¶
<pb:KR3k0043_WYG_052-3a>¶
為貌商為金為義為言徵為火為禮為視羽為水為智¶
為聴宫為土為信為思以君臣民事物言之則宫為君¶
商為臣角為民徵為事羽為物唱和有象故言君臣位¶
事之體也五聲之本生於黄鍾之律九寸為宫或損或¶
益以定商角徵羽九六相生隂陽之應也律十有二陽¶
六為律隂六為吕律以統氣類物一曰黄鍾二曰太蔟¶
三曰姑洗四曰蕤賔五曰夷則六曰無射吕以旅陽宣¶
氣一曰林鍾二曰南吕三曰應鍾四曰大吕五曰夾鍾¶
<pb:KR3k0043_WYG_052-3b>¶
六曰中吕有三統之義焉其傳曰黄帝之所作也黄帝¶
使伶倫自大夏之西崑崙之隂取竹之解谷生其竅厚¶
均者斷兩節間而吹之以為黄鍾之宫制十二筩以聽¶
鳯之鳴其雄鳴為六雌鳴亦六比黄鍾之宫而皆可以¶
生之是為律本至治之世天地之氣合以生風天地之¶
風氣正十二律定黄鍾黄者中之色君之服也鍾者種¶
也天之中數五五為聲聲上宫五聲莫大焉地之中數¶
六六為律律有形有色色上黄五色莫盛焉故陽氣施¶
<pb:KR3k0043_WYG_052-4a>¶
種於黄泉孶萌萬物為六氣元也以黄色名元氣律者¶
著宫聲也宫以九唱六變動不居周流六虚始於子在¶
十一月大吕吕旅也言隂大旅助黄鍾宣氣而牙物也¶
位於丑在十二月太蔟蔟奏也言陽氣大奏地而達物¶
也位於寅在正月夾鍾言隂夾助太蔟宣四方之氣而¶
出種物也位於夘在二月姑洗洗絜也言陽氣洗物辜¶
絜之也位於辰在三月中吕言微隂始起未成著於其¶
中旅助姑洗宣氣齊物也位於巳在四月㽔賔㽔繼也¶
<pb:KR3k0043_WYG_052-4b>¶
賔導也言陽始導隂氣使繼養物也位於午在五月林¶
鍾林君也言隂氣受任助㽔賔君主種物使長大楙盛¶
也位於未在六月夷則則法也言陽氣正法度而使隂¶
氣夷當傷之物也位於申在七月南吕南任也言隂氣¶
旅助夷則任成萬物也位於酉在八月無射射厭也言¶
陽氣究物而使隂氣畢剝落之終而復始無厭己也位¶
於戌在九月應鍾言隂氣應無射該臧萬物而雜陽閡¶
種也位於亥在十月三統者天施地化人事之紀也十¶
<pb:KR3k0043_WYG_052-5a>¶
一月乾之初九陽氣伏於地下始著為一萬物萌動鍾¶
於太隂故黄鍾為天統律長九寸九者所以究極中和¶
為萬物元也易曰立天之道曰隂與陽六月坤之初六¶
隂氣受任於太陽繼養化柔萬物生長楙之於未令種¶
剛彊大故林鍾為地統律長六寸六者所以含陽之施¶
楙之於六合之内令剛柔有體也立地之道曰柔與剛¶
乾知大始坤作成物正月乾之九三萬物棣通族出於¶
寅人奉而成之仁以養之義以行之令事物各得其理¶
<pb:KR3k0043_WYG_052-5b>¶
寅木也為仁其聲商也為義故太蔟為人統律長八寸¶
象八卦宓羲氏之所以順天地通神明類萬物之情也¶
立人之道曰仁與義在天成象在地成形后以裁成天¶
地之道輔相天地之宜以左右民此三律之謂矣是為¶
三統其於三正也黄鍾子為天正林鍾未之衝丑為地¶
正太蔟寅為人正三王正始是以地正適其始紐於陽¶
東北丑位易曰東北喪朋廼終有慶答應之道也及黄¶
鍾為宫則太蔟姑洗林鍾南吕皆以正聲應無有忽微¶
<pb:KR3k0043_WYG_052-6a>¶
不復與它律為役者同心一統之義也非黄鍾而它律¶
雖當其月自宫者則其和應之律有空積忽微不得其¶
正此黄鍾至尊無與竝也易曰參天兩地而倚數天之¶
數始於一終於二十有五其義紀之以三故置一得三¶
又二十五分之六凡二十五置終天之數得八十一以¶
天地五位之合終於十者乗之為八百一十分應歴一¶
統千五百三十九歲之章數黄鍾之實也繇此之義起¶
十二律之周徑地之數始於二終於三十其義紀之以¶
<pb:KR3k0043_WYG_052-6b>¶
兩故置一得二凡三十置終地之數得六十以地中數¶
六乗之為三百六十分當期之日林鍾之實人者繼天¶
順地序氣成物統八卦調八風理八政正八節諧八音¶
舞八佾監八方被八荒以終天地之功故八八六十四¶
其義極天地之變以天地五位之合終於十者乗之為¶
六百四十分以應六十四卦太蔟之實也書曰天功人¶
其代之天兼地人則天故以五位之合乗焉唯天為大¶
唯堯則之之象也地以中數乗者隂道理内在中饋之¶
<pb:KR3k0043_WYG_052-7a>¶
象也三統相通故黄鍾林鍾太蔟律長皆全寸而無餘¶
分也天之中數五地之中數六而二者為合六為虛五¶
為聲周流於六虛虛者爻律夫隂陽登降運行列為十¶
二而律吕和矣太極元氣函三為一極中也元始也行¶
於十二辰始動於子參之於丑得三又參之於寅得九¶
又參之於卯得二十七又參之於辰得八十一又參之¶
於巳得二百四十三又參之於午得七百二十九又參¶
之於未得二千一百八十七又參之於申得六千五百¶
<pb:KR3k0043_WYG_052-7b>¶
六十一又參之於酉得萬九千六百八十三又參之於¶
戌得五萬九千四十九又參之於亥得十七萬七千一¶
百四十七此隂陽合徳氣鍾於子化生萬物者也故孶¶
萌於子紐牙於丑引達於寅冒茆於卯振美於辰己盛¶
於巳咢布於午昧薆於未申堅於申留孰於酉畢入於¶
戌該閡於亥出甲於甲奮軋於乙明炳於丙大盛於丁¶
豐楙於戊理紀於己斂更於庚悉新於辛懐任於壬陳¶
揆於癸故隂陽之施化萬物之終始既類旅於律吕又¶
<pb:KR3k0043_WYG_052-8a>¶
經歴於日辰而變化之情可見矣玉衡杓建天之綱也¶
日月初躔星之紀也綱紀之交以原始造設合樂用焉¶
律吕唱和以育生成化歌奏用焉指顧取象然後隂陽¶
萬物靡不條鬯該成故以成之數忖該之積如法為一¶
寸則黄鍾之長也參分損一下生林鍾參分林鍾益一¶
上生太蔟參分太蔟損一下生南吕參分南吕益一上¶
生姑洗參分姑洗損一下生應鍾參分應鍾益一上生¶
蕤賔參分㽔賔損一下生大吕參分大吕益一上生夷¶
<pb:KR3k0043_WYG_052-8b>¶
則參分夷則損一下生夾鍾參分夾鍾益一上生無射¶
參分無射損一下生中吕隂陽相生自黄鍾始而左旋¶
八八為伍其法皆用銅職在太樂太常掌之¶
度者分寸尺丈引也所以度長短也本起黄鍾之長以¶
子穀秬黍中者一黍之廣度之九十分黄鍾之長一為¶
一分十分為寸十寸為尺十尺為丈十丈為引而五度¶
審矣其法用銅髙一寸廣二寸長一丈而分寸尺丈存¶
焉用竹為引髙一分廣六分長十丈其方法矩髙廣之¶
<pb:KR3k0043_WYG_052-9a>¶
數隂陽之象也分者自三微而成著可分别也寸者忖¶
也尺者蒦也丈者張也引者信也夫度者别於分忖於¶
寸蒦於尺張於丈信於引引者信天下也職在内官廷¶
尉掌之¶
量者龠合升斗斛也所以量多少也本起於黄鍾之龠¶
用度數審其容以子穀秬黍中者千有二百實其龠以¶
井水準其槩合龠為合十合為升十升為斗十斗為斛¶
而五量嘉矣其法用銅方尺而圜其外旁有庣焉其上¶
<pb:KR3k0043_WYG_052-9b>¶
為斛其下為斗左耳為升右耳為合龠其狀似爵以縻¶
爵祿上三下二參天兩地圜而函方左一右二隂陽之¶
象也其圜象規其重二鈞備器物之數合萬有一千五¶
百二十聲中黄鍾始於黄鍾而反覆焉君制器之象也¶
龠者黄鍾律之實也躍微動氣而生物也合者合龠之¶
量也升者登合之量也斗者聚升之量也斛者角斗平¶
多少之量也夫量者躍於龠合於合登於升聚於斗角¶
於斛也職在太倉大司農掌之¶
<pb:KR3k0043_WYG_052-10a>¶
衡權者衡平也權重也衡所以任權而均物平輕重也¶
其道如底以見準之正繩之直左旋見規右折見矩其¶
在天也佐助旋機斟酌建指以齊七政故曰玉衡論語¶
云立則見其參於前也在輿則見其倚於衡也又曰齊¶
之以禮此衡在前居南方之義也權者銖兩斤鈞石也¶
所以稱物平施知輕重也本起於黄鍾之重一龠容千¶
二百黍重十二銖兩之為兩二十四銖為兩十六兩為¶
斤三十斤為鈞四鈞為石忖為十八易十有八變之象¶
<pb:KR3k0043_WYG_052-10b>¶
也五權之制以義立之以物鈞之其餘小大之差以輕¶
重為宜圜而環之令之肉倍好者周旋無端終而復始¶
無窮己也銖者物繇忽微始至於成著可殊異也兩者¶
兩黄鍾律之重也二十四銖而成兩者二十四氣之象¶
也斤者明也三百八十四銖易二篇之爻隂陽變動之¶
象也十六兩成斤者四時乘四方之象也鈞者均也陽¶
施其氣隂化其物皆得其成就平均也權與物均重萬¶
一千五百二十銖當萬物之象也四百八十兩者六旬¶
<pb:KR3k0043_WYG_052-11a>¶
行八節之象也三十斤成鈞者一月之象也石者大也¶
權之大者也始於銖兩於兩明於斤均於鈞終於石物¶
終石大也四鈞為石者四時之象也重百二十斤者十¶
二月之象也終於十二辰而復於子黄鍾之象也千九¶
百二十兩者隂陽之數也三百八十四爻五行之象也¶
四萬六千八十銖者萬一千五百二十物歴四時之象¶
也而歲功成就五權謹矣權與物均而生衡衡運生規¶
規圜生矩矩方生繩繩直生準準正則平衡而鈞權矣¶
<pb:KR3k0043_WYG_052-11b>¶
是為五則規者所以規圜器械令得其類也矩者所以¶
矩方器械令不失其形也規矩相須隂陽位序圜方乃¶
成準者所以揆平取正也繩者上下端直經緯四通也¶
準繩連體衡權合徳百工繇焉以定法式輔弼執玉以¶
翼天子詩云尹氏太師秉國之鈞四方是維天子是毗¶
俾民不迷咸有五象其義一也以隂陽言之太隂者北¶
方北伏也陽氣伏於下於時為冬冬終也物終臧乃可¶
稱水潤下知者謀謀者重故為權也太陽者南方南任¶
<pb:KR3k0043_WYG_052-12a>¶
也陽氣任養物於時為夏夏假也物假大乃宣平火炎¶
上禮者齊齊者平故為衡也少隂者西方西遷也隂氣¶
遷落物於時為秋秋&ZX-111310;也物&ZX-111310;斂乃成熟金從革改更¶
也義者成成者方故為矩也少陽者東方東動也陽氣¶
動物於時為春春蠢也物蠢生迺動運木曲直仁者生¶
生者圜故為規也中央者隂陽之内四方之中經緯通¶
達迺能端直於時為四季土稼穡蕃息信者誠誠者直¶
故為繩也五則揆物有輕重圜方平直隂陽之義四方¶
<pb:KR3k0043_WYG_052-12b>¶
四時之體五常五行之象厥法有品各順其方而應其¶
行職在大行鴻臚掌之書曰予欲聞六律五聲八音七¶
始詠以出内五言女聴予者帝舜也言以律吕和五聲¶
施之八音合之成樂七者天地四時人之始也順以歌¶
詠五常之言聴之則順乎天地序乎四時應人倫本隂¶
陽原情性風之以徳感之以樂莫不同乎一唯聖人為¶
能同天下之意故帝舜欲聞之也今廣延羣儒博謀講¶
道修明舊典同律審度嘉量平衡鈞權正準直繩立于¶
<pb:KR3k0043_WYG_052-13a>¶
五則備數和聲以利兆民貞天下於一同海内之歸凡¶
律度量衡用銅者名自名也所以同天下齊風俗也銅¶
為物之至精不為燥溼寒暑變其節不為風雨暴露改¶
其形介然有常有似於士君子之行是以用銅也用竹¶
為引者事之宜也厯數之起上矣傳述顓頊命南正重¶
司天北正黎司地其後三苗亂徳二官咸廢而閏餘乖¶
次孟陬殄滅攝提失方堯復育重黎之後使纂其業故¶
書曰迺命羲和欽若昊天厯象日月星辰敬授民時歲¶
<pb:KR3k0043_WYG_052-13b>¶
三百有六旬有六日以閏月定四時成歲允釐百官衆¶
功皆美其後以授舜曰咨爾舜天之厯數在爾躬舜亦¶
以命禹至周武王訪箕子箕子言大法九章而五紀明¶
厯法故自殷周皆創業改制咸正厯紀服色從之順其¶
時氣以應天道三代既没五伯之末史官喪紀疇人子¶
弟分散或在夷狄故其所記有黄帝顓頊夏殷周及魯¶
厯戰國擾攘秦兼天下未皇暇也亦頗推五勝而自以¶
為獲水徳乃以十月為正色尚黒漢興方綱紀大基庶¶
<pb:KR3k0043_WYG_052-14a>¶
事草創襲秦正朔以北平侯張蒼言用顓頊厯比於六¶
厯疏闊中最為微近然正朔服色未覩其真而朔晦月¶
見弦望滿虧多非是至武帝元封七年漢興百二歲矣¶
大中大夫公孫卿壼遂太史令司馬遷等言厯紀壊廢¶
宜改正朔是時御史大夫兒寛明經術上迺詔寛曰與¶
博士共議今宜何以為正朔服色何上寛與博士賜等¶
議皆曰帝王必改正朔易服色所以明受命於天也創¶
業變改制不相復推傳序文則今夏時也臣等問學褊¶
<pb:KR3k0043_WYG_052-14b>¶
陋不能明陛下躬聖發憤昭配天地臣愚以為三統之¶
制後聖復前聖者二代在前也今二代之統絶而不序¶
矣唯陛下發聖徳宣考天地四時之極則順隂陽以定¶
大明之制為萬世則於是迺詔御史曰迺者有司言厯¶
未定廣延宣問以考星度未能讎也蓋聞古者黄帝合¶
而不死名察發斂定清濁起五部建氣物分數然則上¶
矣書缺樂弛朕甚難之依違以惟未能修明其以七年¶
為元年遂詔卿遂遷與侍郎尊大典星射姓等議造漢¶
<pb:KR3k0043_WYG_052-15a>¶
厯迺定東西立晷儀下漏刻以追二十八宿相距於四¶
方舉終以定朔晦分至躔離弦望迺以前厯上元泰初¶
四千六百一十七歲至於元封七年復得閼逢攝提格¶
之歲中冬十一月甲子朔旦冬至日月在建星太歲在¶
子已得太初本星度新正姓等奏不能為算願募治厯¶
者更造宻度各自増減以造漢太初厯迺選治厯鄧平¶
及長樂司馬可酒泉候宜君侍郎尊及與民間治厯者¶
凡二十餘人方士唐都巴郡落下閎與焉都分天部而¶
<pb:KR3k0043_WYG_052-15b>¶
閎運算轉厯其法以律起厯曰律容一龠積八十一寸¶
則一日之分也與長相終律長九寸百七十一分而終¶
復三復而得甲子夫律隂陽九六爻象所從出也故黄¶
鍾紀元氣之謂律律法也莫不取法焉與鄧平所治同¶
於是皆觀新星度日月行更以算推如閎平法法一月¶
之日二十九日八十一分日之四十三先藉半日名曰¶
陽厯不藉名曰隂厯所謂陽厯者先朔月生隂厯者朔¶
而後月迺生平曰陽厯朔皆先旦月生以朝諸侯王羣¶
<pb:KR3k0043_WYG_052-16a>¶
臣便迺詔遷用鄧平所造八十一分律厯罷廢尤疏逺¶
者十七家復使校厯律昬明宦者淳于陵渠復覆太初¶
厯晦朔弦望皆最宻日月如合璧五星如連珠陵渠奏¶
狀遂用鄧平厯以平為太史丞後二十七年元鳯三年¶
太史令張夀王上書言厯者天地之大紀上帝所為傳¶
黄帝調律厯漢元年以來用之今隂陽不調宜更厯之¶
過也詔下主厯使者鮮于妄人詰問夀王不服妄人請¶
與治厯大司農中丞麻光等二十餘人雜候日月晦朔¶
<pb:KR3k0043_WYG_052-16b>¶
弦望八節二十四氣鈞校諸厯用狀奏可詔與丞相御¶
史大將軍右將軍史各一人雜候上林清臺課諸厯疏¶
宻凡十一家以元鳯三年十一月朔旦冬至盡五年十¶
二月各有第夀王課疏逺案漢元年不用黄帝調厯夀¶
王非漢厯逆天道非所宜言大不敬有詔勿劾復候盡¶
六年太初厯第一即墨徐萬且長安徐禹治太初厯亦¶
第一夀王及待詔李信治黄帝調厯課皆疏闊又言黄¶
帝至元鳯三年六千餘歲丞相屬寶長安單安國安陵¶
<pb:KR3k0043_WYG_052-17a>¶
桮育治終始言黄帝以來三千六百二十九歲不與夀¶
王合夀王又移帝王錄舜禹年歲不合人年夀王言化¶
益為天子代禹驪山女亦為天子在殷周間皆不合經¶
術夀王厯迺太史官殷厯也夀王猥曰安得五家厯又¶
妄言太初厯虧四分日之三去小餘七百五分以故隂¶
陽不調謂之亂世劾夀王吏八百石古之大夫服儒衣¶
誦不詳之辭作妖言欲亂制度不道奏可夀王候課比¶
三年下終不服再劾死更赦勿劾遂不更言誹謗益甚¶
<pb:KR3k0043_WYG_052-17b>¶
竟以下吏故厯本之驗在於天自漢厯初起盡元鳯六¶
年三十六歲而是非堅定至孝成世劉向總六厯列是¶
非作五紀論向子歆究其微眇作三統厯及譜以説春¶
秋推法宻要故述焉夫厯春秋者天時也列人事而因¶
以天時傳曰民受天地之中以生所謂命也是故有禮¶
誼動作威儀之則以定命也能者養以之福不能者敗¶
以取禍故列十二公二百四十二年之事以隂陽之中¶
制其禮故春為陽中萬物以生秋為隂中萬物以成是¶
<pb:KR3k0043_WYG_052-18a>¶
以事舉其中禮取其和厯數以閏正天地之中以作事¶
厚生皆所以定命也易金火相革之卦曰湯武革命順¶
乎天而應乎人又曰治厯明時所以和人道也周道既¶
衰幽王既喪天子不能班朔魯厯不正以閏餘一之歲¶
為蔀首故春秋刺十一月乙亥朔日有食之於是辰在¶
申而司厯以為在建戌史書建亥哀十二年亦以建申¶
流火之月為建亥而怪蟄蟲之不伏也自文公閏月不¶
告朔至此百有餘年莫能正厯數故子貢欲去其餼羊¶
<pb:KR3k0043_WYG_052-18b>¶
孔子愛其禮而著其法於春秋經曰冬十月朔日有食¶
之傳曰不書日官失之也天子有日官諸侯有日御日¶
官居卿以底日禮也日御不失日以授百官於朝言告¶
朔也元典厯始曰元傳曰元善之長也共養三徳為善¶
又曰元體之長也合三體而為之原故曰元於春三月¶
每月書王元之三統也三統合於一元故因元一而九¶
三之以為法十一三之以為實實如法得一黄鍾初九¶
律之首陽之變也因而六之以九為法得林鍾初六吕¶
<pb:KR3k0043_WYG_052-19a>¶
之首隂之變也皆參天兩地之法也上生六而倍之下¶
生六而損之皆以九為法九六隂陽夫婦子母之道也¶
律娶妻而吕生子天地之情也六律六吕而十二辰立¶
矣五聲清濁而十日行矣傳曰天六地五數之常也天¶
有六氣降生五味夫五六者天地之中合而民所受以¶
生也故日有六甲辰有五子十一而天地之道畢言終¶
而復始太極中央元氣故為黄鍾其實一龠以其長自¶
乗故八十一為日法所以生權衡度量禮樂之所繇出¶
<pb:KR3k0043_WYG_052-19b>¶
也經元一以統始易太極之首也春秋二以目歲易兩¶
儀之中也於春每月書王易三極之統也於四時雖亡¶
事必書時月易四象之節也時月以建分至啓閉之分¶
易八卦之位也象事成敗易吉凶之効也朝聘會盟易¶
大業之本也故易與春秋天人之道也傳曰龜象也筮¶
數也物生而後有象象而後有滋滋而後有數是故元¶
始有象一也春秋二也三統三也四時四也合而為十¶
成五體以五乗十大衍之數也而道據其一其餘四十¶
<pb:KR3k0043_WYG_052-20a>¶
九所當用也故蓍以為數以象兩兩之又以象三三之¶
又以象四四之又歸竒象閏十九及所據一加之因以¶
再扐兩之是為月法之實如日法得一則一月之日數¶
也而三辰之㑹交矣是以能生吉凶故易曰天一地二¶
天三地四天五地六天七地八天九地十天數五地數¶
五五位相得而各有合天數二十有五地數三十凡天¶
地之數五十有五此所以成變化而行鬼神也并終數¶
為十九易窮則變故為閏法參天九兩地十是為㑹數¶
<pb:KR3k0043_WYG_052-20b>¶
參天數二十五兩地數三十是為朔望之會以會數乗¶
之則周於朔旦冬至是為會月九會而復元黄鍾初九¶
之數也經於四時雖亡事必書時月時所以記啓閉也¶
月所以記分至也啓閉者節也分至者中也節不必在¶
其月故時中必在正數之月故傳曰先王之正時也履¶
端於始舉正於中歸餘於終履端於始序則不愆舉正¶
於中民則不惑歸餘於終事則不誖此聖王之重閏也¶
以五位乗會數而朔旦冬至是為章月四分月法以其¶
<pb:KR3k0043_WYG_052-21a>¶
一乗章月是為中法參閏法為周至以乗月法以減中¶
法而約之則六扐之數為一月之閏法其餘七分此中¶
朔相求之術也朔不得中是為閏月言隂陽雖交不得¶
中不生故日法乗閏法是為統歲三綂是為元歲元歲¶
之閏隂陽災三綂閏法易九戹曰初入元百六陽九次¶
三百七十四隂九次四百八十陽九次七百二十隂七¶
次七百二十陽七次六百隂五次六百陽五次四百八¶
十隂三次四百八十陽三凡四千六百一十七歲與一¶
<pb:KR3k0043_WYG_052-21b>¶
元終經歲四千五百六十災歲五十七是以春秋曰舉¶
正於中又曰閏月不告朔非禮也閏以正時時以作事¶
事以厚生生民之道於是乎在矣不告閏朔棄時正也¶
何以為民故魯僖五年春王正月辛亥朔日南至公既¶
視朔遂登觀臺以望而書禮也凡分至啓閉必書雲物¶
為備故也至昭二十年二月己丑日南至失閏至在非¶
其月梓愼望氛氣而弗正不履端於始也故傳不曰冬¶
至而曰日南至極於牽牛之初日中之時景最長以此¶
<pb:KR3k0043_WYG_052-22a>¶
知其南至也斗綱之端連貫營室織女之紀指牽牛之¶
初以紀日月故曰星紀五星起其初日月起其中凡十¶
二次日至其初為節至其中斗建下為十二辰視其建¶
而知其次故曰制禮上物不過十二天之大數也經曰¶
春王正月傳曰周正月火出於夏為三月商為四月周¶
為五月夏數得天得四時之正也三代各據一綂明三¶
綂常合而迭為首登降三綂之首周還五行之道也故¶
三五相包而生天綂之正始施於子半日萌色赤地綂¶
<pb:KR3k0043_WYG_052-22b>¶
受之於丑初日肇化而黄至丑半日牙化而白人綂受¶
之於寅初日孽成而黑至寅半日生成而青天施復於¶
子地化自丑畢於辰人生自寅成於申故厯數三綂天¶
以甲子地以甲辰人以甲申孟仲季迭用事為綂首三¶
微之綂既著而五行自青始其序亦如之五行與三綂¶
相錯傳曰天有三辰地有五行然則三綂五星可知也¶
易曰㕘互以變錯綜其數通其變遂成天地之文極其¶
數遂定天下之象太極運三辰五星於上而元氣轉三¶
<pb:KR3k0043_WYG_052-23a>¶
綂五行於下其於人皇極綂三徳五事故三辰之合於¶
三綂也日合於天綂月合於地綂斗合於人綂五星之¶
合於五行水合於辰星火合於熒惑金合於太白木合¶
於歲星土合於填星三辰五星而相經緯也天以一生¶
水地以二生火天以三生木地以四生金天以五生土¶
五勝相乗以生小周以乗乾坤之策而成大周隂陽比¶
類交錯相成故九六之變登降於六體三微而成著三¶
著而成象二象十有八變而成卦四營而成易為七十¶
<pb:KR3k0043_WYG_052-23b>¶
二參三綂兩四時相乗之數也參之則得乾之策兩之¶
則得坤之策以陽九九之為六百四十八以隂六六之¶
為四百三十二凡一千八十隂陽各一卦之微算策也¶
八之為八千六百四十而八卦小成引而信之又八之¶
為六萬九千一百二十天地再之為十三萬八千二百¶
四十然後大成五星㑹終觸類而長之以乗章歲為二¶
百六十二萬六千五百六十而與日月㑹三㑹為七百¶
八十七萬九千六百八十而與三綂㑹三綂二千三百¶
<pb:KR3k0043_WYG_052-24a>¶
六十三萬九千四十而復於太極上元九章歲而六之¶
為法太極上元為實實如法得一隂一陽各萬一千五¶
百二十當萬物氣體之數天下之能事畢矣¶
　　　測極議　　　　　　　　　沈　括(後同/)¶
天文家有渾儀測天之器設于崇臺以候垂象者則古¶
璣衡是也渾象符天之器以水激之或以水銀轉之置¶
于宻室與天行相符張衡陸績所為及開元中置於武¶
成殿者皆此器也皇祐中禮部試璣衡正天文之器賦¶
<pb:KR3k0043_WYG_052-24b>¶
舉人皆雜用渾象事試官亦自不曉第為髙等漢以前¶
皆以北辰居天中故謂之極星自祖暅以璣衡考驗天¶
極不動處乃在極星之末猶一度有餘熈寧中予受詔¶
典領厯官雜考星厯以璣衡求極星初夜在窺管中少¶
時復出以此知窺管小不能容極星遊轉乃稍稍展窺¶
管候之凡歴三月極星方遊於窺管之内常見不隠然¶
後知天極不動處逺極星猶三度有餘每極星入窺管¶
别畫為一圖圖為一圓規乃畫極星于規中具初夜中¶
<pb:KR3k0043_WYG_052-25a>¶
夜後夜所見各圖之凡為二百餘圖極星方常循圓規¶
之内夜夜不差予於熈寧厯奏議中叙之甚詳¶
　　　晷漏議¶
古今言刻漏者數十家悉皆疎謬厯家言晷漏者自顓¶
帝厯至今見於世謂之大厯者凡二十五家其步漏之¶
術皆未合天度予占天候景以至驗于儀象考數下漏¶
凡十餘年方粗見真數成書四卷謂之熈寧晷漏皆非¶
襲蹈前人之跡其間二事尤微一者下漏家常患冬月¶
<pb:KR3k0043_WYG_052-25b>¶
水澁夏月水利以為水性如此又疑冰澌所壅萬方理¶
之終不應法予以理求之冬至日行速天運已朞而日¶
已過表故百刻而有餘夏至日行遲天運未朞而日已¶
至表故不及百刻既得此數然後覆求晷景漏刻莫不¶
脗合此古人之所未知也二者日之盈縮其消長以漸¶
無一日頓殊之理厯法皆以一日之氣短長之中者播¶
為刻分累損益氣初日衰每日消長常同至交一氣則¶
頓易刻衰故黄道有觚而不圓縱有强為數以步之者¶
<pb:KR3k0043_WYG_052-26a>¶
亦非乗理用算而多形數相詭大凡物有定形形有真¶
數方圓端斜定形也乗除相盪無所附益泯然㝠會者¶
真數也其術可以心得不可以言喻黄道環天正圓圓¶
之為體循之則其妥至均不均不能中規衡絶之則有¶
舒有數無舒數則不能成妥以圓法相盪而得衰則衰¶
無不均以妥法相盪而得差則差有疎數相因以求從¶
相消以求負從負相入會一術以御日行以言其變則¶
杪刻之間消長未嘗同以言其齊則止用一衰循環無¶
<pb:KR3k0043_WYG_052-26b>¶
端始終如貫不能議其隙此圓法之微古之言算者有¶
所未知也以日衰生日積及生日衰終始相求迭為賔¶
主順循之以索日變衡别之求去極之度合散無跡泯¶
如運規非深知造算之理者不能與其微也其詳具予¶
奏議藏在史官及予所著熈寧晷漏四卷之中¶
　　　三儀議¶
熈寧七年七月沈括上渾儀浮漏景表三儀渾儀議曰¶
五星之行有疾舒日月之交有見匿求其次舍經劘之¶
<pb:KR3k0043_WYG_052-27a>¶
會其法一寓於日冬至之日日之端南者也日行周天¶
而復集于表鋭凡三百六十有五日四分日之幾一而¶
謂之歲周天之體日别之謂之度度之離其數有二日¶
行則舒則疾會而均别之曰赤道之度日行自南而北¶
升降四十有八度而迤别之曰黄道之度度不可見其¶
可見者星也日月五星之所由有星焉當度之畫者凡¶
二十有八而謂之舍舍所以絜度度所以生數也度在¶
天者也為之璣衡則度在器度在器則日月五星可摶¶
<pb:KR3k0043_WYG_052-27b>¶
乎器中而天無所豫也天無所豫則在天者不為難知¶
也自漢以前為厯者必有璣衡以自驗迹其後雖有璣¶
衡而不為厯作為厯者亦不復以器自考氣朔星緯皆¶
莫能知其必當之數至唐僧一行改大衍厯法始復用¶
渾儀參實故其術所得比諸家為多臣嘗歴考古今儀¶
象之法虞書所謂璿璣玉衡唯鄭康成粗記其法至洛¶
下閎製圓儀賈逵又加黄道其詳皆不存于書其後張¶
衡為銅儀於宻室中以水轉之蓋所謂渾象非古之璣¶
<pb:KR3k0043_WYG_052-28a>¶
衡也吳孫氏時王蕃陸績皆嘗為儀及象其説以謂舊¶
以二分為一度而患星辰稠穊張衡改用四分而復推¶
重難運故蕃以三分為度周丈有九寸五分寸之三而¶
具黄赤道焉績之説以天形如鳥卵小&ZX-1117e8;而黄赤道短¶
長相害不能應法至劉曜時南陽孔定製銅儀有雙規¶
規正距子午以象天有横規判儀之中以象地特規斜¶
絡天腹以候赤道南北直幹以法二極其中乃為游規¶
窺管劉曜太史令晁崇斛蘭皆嘗為鐵儀其規有六四¶
<pb:KR3k0043_WYG_052-28b>¶
常定以象地一象赤道其二象二極乃是定所謂雙規¶
者也其制與定法大同唯南北柱曲抱雙規下有縱衡¶
水平以銀錯星度小變舊法而皆不言有黄道疑其失¶
傳也唐李淳風為圓儀三重其外曰六合有天經雙規¶
金渾緯規金常規次曰三辰轉於六合之内圓徑八尺¶
有璿璣規月游規所謂璿璣者黄赤道屬焉又次曰四¶
游南北為天樞中為游筩可以升降游轉别為月道傍¶
列二百四十九交以擕月游一行以為難用而其法亦¶
<pb:KR3k0043_WYG_052-29a>¶
亡其後率府兵曹梁令瓚更以木為游儀因淳風之法¶
而稍附新意詔與一行雜校得失改鑄銅儀古今稱其¶
詳確至道中初鑄渾天儀于司天監多因斛蘭晁崇之¶
法皇祐中改鑄銅儀于天文院姑用令瓚一行之論而¶
去取交有失得臣今輯古今之説以求數象有不合者¶
十有三事其一舊説以謂今中國於地為東南當令西¶
北望極星置天極不當中北又曰天常傾西北極星不¶
得居中臣謂以中國規觀之天常北倚可也謂極星偏¶
<pb:KR3k0043_WYG_052-29b>¶
西則不然所謂東西南北者何從而得之豈不以日之¶
所出者為東日之所入者為西乎臣觀古之候天者自¶
安南都護府至浚儀太岳臺纔六千里而北極之差凡¶
十五度稍北不已庸詎知極星之不直人上也臣嘗讀¶
黄帝素書立於午而面子立於子而面午至於自卯而¶
望酉自酉而望卯皆曰北面立於卯而負酉立於酉而¶
負卯至于自午而望南自子而望北則皆曰南面臣始¶
不諭其理逮今思之乃當以天中為北也常以天中為¶
<pb:KR3k0043_WYG_052-30a>¶
北則蓋以極星常居天中也素問尤為善言天者今南¶
北纔五百里則北極輒差一度以上而東西南北數千¶
里間日分之時候之日未嘗不出于卯半而入於酉半¶
則又知天樞既中則日之所出者定為東日之所入者¶
定為西天樞則常為北無疑矣以衡窺之日分之時以¶
渾儀抵極星以候日之出没則常在卯酉之半少北此¶
殆放乎四海而同者何從而知中國之為東南也彼徒¶
見中國東南皆際海而為是説也臣以為極星之果中¶
<pb:KR3k0043_WYG_052-30b>¶
果非中皆無足論者彼北極之出地六千里之間所差¶
者已如是又安知其茫昧幾千萬里之外邪今直當據¶
建邦之地人目之所及者裁以為法不足為法者宜置¶
而勿議可也其二曰紘平設以象地體今渾儀置于崇¶
臺之上下瞰日月之所出則紘不與地際相當者臣詳¶
此説雖粗有理然天地之廣大不為一臺之髙下有所¶
推遷蓋渾儀考天地之體有實數有準數所謂實者此¶
數即彼數也此移赤彼亦移赤之謂也所謂準者以此¶
<pb:KR3k0043_WYG_052-31a>¶
準彼此之一分則準彼之幾千里之謂也今臺之下髙¶
乃所謂實數一臺之髙不過數丈彼之所差者亦不過¶
此天地之大豈數丈足累其髙下若衡之低昂則所謂¶
準數者也衡移一分則彼不知其幾千里則衡之低昂¶
當審而臺之髙下非所當䘏也其三曰月行之道過交¶
則入黄道六度而稍却復交則出於黄道之南亦如之¶
月行周于黄道如繩之繞木故月交而行日之隂則日¶
為之虧入蝕法而不虧者行日之陽也每月退交二百¶
<pb:KR3k0043_WYG_052-31b>¶
四十九周有奇然後復會今月道既不能環繞黄道又¶
退交之漸當每日差池今必候月終而頓移亦終不能¶
符會天度當省去月環其候月之出入專以厯法步之¶
其四衡上下二端皆徑一度有半用日之徑也若衡端¶
不能全容日月之體則無由審日月定次欲日月正滿¶
上衡之端不可動移此其所以用一度有半為法也下¶
端亦一度有半則不然若人目迫下端之東以窺上端¶
之西則差幾三度凡求星之法必令所求之星正當穿¶
<pb:KR3k0043_WYG_052-32a>¶
之中心今兩端既等則人目游動無因知其正中今以¶
鈎股法求之下徑三分上徑一度有半則兩竅相覆大¶
小略等人目不搖則所察自正其五前世皆以極星為¶
天中自祖暅以璣衡窺考天極不動處乃去極星之末¶
猶一度有餘今銅儀天樞内徑一度有半乃謬以衡端¶
之度為率若璣衡端平則極星常游天樞之外璣衡小¶
偏則極星乍出乍入令瓚舊法天樞乃徑二度有半蓋¶
欲使極星游于樞中也臣考驗極星更三月而後知天¶
<pb:KR3k0043_WYG_052-32b>¶
中不動處逺極星乃三度有餘則祖暅窺考猶為未審¶
今當為天樞徑七度使人目切南樞望之星正循北極¶
樞裏周常見不隠天體方正其六令瓚以辰刻十干八¶
卦皆刻於紘然紘平正而黄道斜運當子午之間則日¶
徑度而道促卯酉之際則日迤行而道舒如此辰刻不¶
能無謬新銅儀則移刻於緯四游均平辰刻不失然令¶
瓚天中單環直中國人頂之上而新銅儀緯斜絡南北¶
極之中與赤道相直舊法設之無用新儀移之為是然¶
<pb:KR3k0043_WYG_052-33a>¶
當側窺如車輪之牙而不當衡規如鼔陶其旁迫狹難¶
賦辰刻而又蔽映星度其七司天銅儀黄赤道與紘合¶
鑄不可轉移雖與天運不符至于窺測之時先以距度¶
星考定三辰所舍復運游儀抵本宿度乃求出入黄道¶
與去極度所得無以異於令瓚之術其法本於晁崇斛¶
蘭之舊制雖不甚精縟而頗為簡易李淳風嘗謂斛蘭¶
所作鐵儀赤道不動乃如膠柱以考月行差或至十七¶
度少不減十度此正謂直以赤道候月行其差如此今¶
<pb:KR3k0043_WYG_052-33b>¶
黄赤道度再運游儀抵所舍宿度求之而月行則以月¶
厯每日去極度算率之不可謂之膠也新法定宿而變¶
黄道此定黄道而變宿但可賦三百六十五度而不能¶
具餘分此其為略也其八令瓚舊法黄道設於月道之¶
上赤道又次月道而璣最處其下每月移交則黄赤道¶
輒變今當省去月道徙璣於赤道之上而黄道居赤道¶
之下則二道與衡端相迫而星度易審其九舊法規環¶
一面刻周天度一面加銀丁所以施銀丁者夜候天晦¶
<pb:KR3k0043_WYG_052-34a>¶
不可目察則以手切之也古之人以璿為之璿者珠之¶
屬也今司天監三辰儀設齒于環背不與横簫會當移¶
列兩旁以便叅察其十舊法重璣皆廣四寸厚四分其¶
他規軸椎重樸拙不可旋運今小損其制使之輕利其¶
十一古之人知黄道歲易不知赤道之因變也黄道之¶
度與赤道之度相偶者也黄道徙而西則赤道不得獨¶
膠今當變赤道與黄道同法其十二舊法黄赤道平設¶
正當天度掩蔽人目不可占察其後乃别加鑽孔尤為¶
<pb:KR3k0043_WYG_052-34b>¶
拙謬今當側置少偏使天度出北際之外自不凌蔽其¶
十三舊法地紘正絡天經之半凡候三辰出入則地際¶
正為地紘所伏今當徙紘稍下使地際與紘之上際相¶
直候三辰伏見專以紘際為率自當默與天合又言渾¶
儀製器渾儀之為器其屬有二相因為用其在外者曰¶
體以立四方上下之定位其次曰象以法天之運行常¶
與天隨其在内璣衡璣以察緯衡以察經求天地端極¶
三明匿見者體為之用察黄道降陟辰刻運徙者象為¶
<pb:KR3k0043_WYG_052-35a>¶
之用四方上下無所不屬者璣衡為之用體之為器為¶
圓規者四其規之别一曰經經之規二竝峙正抵子午¶
若車輪之植二規相距四寸夾規為齒以别去極之度¶
北極出紘之上三十有四度十分度之八強南極下紘¶
亦如之對銜二釭聯二規以為一釭中容樞二曰緯緯¶
之規一與經交於二極之中若車輪之倚南北距極皆¶
九十一度強夾規為齒以别周天之度三曰紘紘之規¶
一上際當經之半若車輪之仆以考地際周賦十二辰¶
<pb:KR3k0043_WYG_052-35b>¶
以定八方紘之下有跌從一衡一刻溝受水以為平中¶
溝為地以受注水四未建趺為升龍四以負紘凡渾儀¶
之屬皆屬焉龍吭為綱維之四揵以為固象以為器為¶
圓規者四其規之别一曰璣璣之規二竝峙相距如經¶
之度夾規為齒對銜二釭釭中容樞皆如經之率設之¶
亦如經其異者經膠而璣可旋二曰赤道赤道之規一¶
刻璣十分寸之三以銜赤道赤道設之如緯其異者緯¶
膠於經而赤道銜於璣有時而移度穿一竅以移歲差¶
<pb:KR3k0043_WYG_052-36a>¶
三曰黄道黄道之規一刻赤道十分寸之二以銜黄道¶
其南出赤道之北際二十有四度其北入赤道亦如之¶
交於奎角度穿一竅以銅編屬於赤道歲差盈度則幷¶
赤道徙而西黄赤道夾規為齒以别均迤之度璣衡之¶
為器為圓規一曰璣對峙相距如象璣之度夾規為齒¶
皆如象璣其異者象璣對銜二釭而璣對銜二樞貫于¶
象璣天經之釭中三物相重而不相膠為間十分寸之¶
三無使相切所以利旋也為横簫二兩端夾樞屬于璣¶
<pb:KR3k0043_WYG_052-36b>¶
其中挾衡為横一棲於横簫之間中衡為轊以貫横簫¶
兩末入于璣之罅而可旋璣可以左右以察四方之祥¶
衡可以低昻以察上下之祥浮漏儀曰播水之壺三而¶
受水之壺一曰求壺廢壺方中皆圓尺有八寸尺有四¶
寸五分以深其食二斛為積分四百六十六萬六千四¶
百六十曰複壺如求壺之度中離以為二元一斛介八¶
斗而中有達曰建壺方尺植三尺有五寸其食斛有半¶
求壺之水複壺之所求也壺盈則水馳壺虛則水凝複¶
<pb:KR3k0043_WYG_052-37a>¶
壺之脇為枝渠以為水節求壺進水暴則流怒以搖複¶
壺又折以為介復為枝渠達其濫溢枝渠之委所謂廢¶
壺也以受廢水三壺皆所以播水為水制也自複壺之¶
介以玉權釃于建壺建壺所以受水為刻者也建壺夕¶
一易箭則發土室以瀉之求複建壺之泄皆欲迫下水¶
所趣也玉權下水之槩寸矯而上之然後發則水撓而¶
不躁也複壺之達半求壺之注玉權半複壺之達枝渠¶
博皆分髙如其博平方如砥以為水槩壺皆為之羃無¶
<pb:KR3k0043_WYG_052-37b>¶
使穢遊則水道不慧求壺之羃龍紐以其出水不窮也¶
複壺士紐士所以生法者複壺制法之器也廢壺鯢紐¶
止水之瀋鯢所伏也銅史令刻執漏政也冬設煴燎以¶
澤凝也注水以龍噣直頸附于壺體直則易浚附于壺¶
體則難敗複壺玉為之喙銜于龍噣謂之權所以權其¶
盈虛也建壺之執窒瓬&ZX-1117e9;而彌之以重帛窒則不吐也¶
管之善利者水所溲也非玉則不能堅良以久權之所¶
出髙則源輕源輕則其委不悍而溲物不利箭不效于¶
<pb:KR3k0043_WYG_052-38a>¶
璣衡則易權洗箭而改畫覆以璣衡謂之常不弊之術¶
今之下漏者始嘗甚宻久復先大者管泐也管泐而器¶
皆弊者無權也弊而不可復夀者術固也察日之晷以¶
璣衡而制箭以日之晷跡一刻之度以賦餘刻刻有不¶
均者建壺有眚也贅者磨之創者補之百刻一度其壺¶
乃善晝夜已復而箭有餘才者權鄙也晝夜未復而壺¶
吐者權沃也如是則調其權此制器之法也下漏必用¶
甘泉惡其垽之為壺眚也必用一源泉之冽者權之而¶
<pb:KR3k0043_WYG_052-38b>¶
重重則敏於行而為箭之情慄泉之鹵者權之而輕輕¶
則推於行而為箭之情駑一井不可他汲數汲則泉濁¶
陳水不可再注再注則行利此下漏之法也箭一如建¶
壺之長廣寸有五分三分去二以為之厚其陽為百刻¶
為十二辰博牘二十有一如箭之長廣五分去半以為¶
之後陽為五更為二十有五籌隂刻消長之衰三分箭¶
之廣其中刻契以容牘夜算差一刻則因箭而易牘鐐¶
匏箭舟也其虛五升重一鎰有半鍛而赤柔者金之美¶
<pb:KR3k0043_WYG_052-39a>¶
者也然後清而不墨墨者其久必蝕銀之有銅則墨銅¶
之有錫則屑特銅久灂則腹敗而飲皆工之所不材也¶
景表儀曰步景之法惟定南北為難古法置&ZX-111512;為規識¶
日出之景與日入之景晝參諸日中之景夜考之極星¶
極星不當天中而候景之法取晨夕景之最長者規之¶
兩表相去中折以參驗最短之景為日中然測景之地¶
百里之間地之髙下東西不能無偏其間又有邑屋山¶
林之蔽倘在人目之外則與濁氣相雜莫能知其所蔽¶
<pb:KR3k0043_WYG_052-39b>¶
而濁氣又繁其日之明晦風雨人間煙氣塵坌變作不¶
常臣在本局候景入濁出濁之節日日不同此又不足¶
以考見出没之實則晨夕景之短長未能得其極數參¶
考舊聞别立新術候景之表二其崇八尺博三寸三分¶
殺一以為厚者圭首剡其南使鋭偏其趺方厚各二尺¶
環趺刻渠受水以為準以銅為之表四方志墨以為中¶
刻之綴四繩垂以銅丸各當一方之墨先約定四方以¶
三表南北相重令趺相切表别相去一尺各使端直四¶
<pb:KR3k0043_WYG_052-40a>¶
繩皆附墨三表相去左右上下以度量之令相重如一¶
自日初出則量西景三表相去之度又量三表之端景¶
之所至各别記之至日欲入候東景亦如之長短同相¶
去之疎宻又同則以東西景端隨表景規之半折以求¶
最短之景五者皆合則半折最短之景為北表南墨之¶
下為南東西景端為東西五候一有不合未足以為正¶
既得四方則惟設一表方首表下為石席以水平之植¶
表于席之南端席廣三尺長如九服冬至之景自表趺¶
<pb:KR3k0043_WYG_052-40b>¶
刻以為分分積為寸寸積為尺為宻室以棲表當極為¶
霤以下午景使當表端副表幷趺崇四寸趺博二寸厚¶
五分方首剡其南以銅為之凡景表景薄不可辨即以¶
小表副之則景墨而易度¶
　　　晷影　　　　　　　　　　章俊卿(後同/)¶
今著黄道南北至去赤道各二十四度以驗日晷之短¶
長疏曰後漢志載張衡渾儀赤道横帶天之腹黄道斜¶
帶其腹去赤道表裏各二十四度晉志載葛洪渾天儀¶
<pb:KR3k0043_WYG_052-41a>¶
注赤道帶天之紘黄道出入赤道極逺者去赤道二十¶
四度唐志載一行黄道儀云赤道帶天之中以分列宿¶
之度黄道斜運以明日月之行五代司天考載王朴曰¶
赤道者天之紘帶也其勢圜而平紀宿度之常數焉黄¶
道者日軌也其半在赤道内半在赤道外去極二十四¶
度此所以著黄道南北至去赤道各二十四度也日晷¶
短長之説漢志曰日近極故晷短日逺極故晷長日去¶
極逺近難知要以晷景晷景者所以知日之南北也按¶
<pb:KR3k0043_WYG_052-41b>¶
周禮大司徒以土圭之法測土深日至之景尺有五寸¶
謂之地中先儒皆謂地中今陽城是也立八尺之表日¶
永景尺五寸日短景丈三尺其鄭康成注及考靈曜周¶
髀靈憲王蕃陸績諸書竝云日景於地千里而差一寸¶
隋志載宋元嘉十九年遣使往交州測景夏至日影出¶
表南三寸三分何承天計陽城去交州路當萬里而影¶
差一尺八寸二分是六百里而差一寸也唐太史議曰¶
交州去洛九千里蓋山川回折使之然以表考其弦當¶
<pb:KR3k0043_WYG_052-42a>¶
五千里開元十二年遣使天下候影太史監南宫説擇¶
河南平地設水準繩墨植表以引度之大率五百二十¶
六里晷差二寸餘南候林邑冬至晷六尺九寸夏至在¶
表南五寸七分北候鐵勒夏至晷四尺二寸三分冬至¶
晷二丈九尺二寸六分計陽城南距林邑徑六千一百¶
一十二里五月日在天頂北六度北距鐵勒與林邑正¶
等則五月日在天頂南二十七度四分舊説千里而差¶
一度疎矣然則日晷短長之説不必以尺寸為較大約¶
<pb:KR3k0043_WYG_052-42b>¶
測其晷極長則知日南至測其晷極短則知日北至如¶
斯而已矣¶
　　　宿度¶
著赤道帶天之腹書二十八舍以分周天之度而昏旦¶
之中星定矣疏曰二十八舍者二十八宿之度數也以¶
日月五星之所次舍故諸志亦曰二十八舍也東漢志¶
載永元太史黄道銅儀以角為十三度亢十氐十六房¶
五心五尾十八箕十斗二十四四分度之一牽牛七須¶
<pb:KR3k0043_WYG_052-43a>¶
女十一虛十危十六營室十八東壁十奎十七婁十二¶
胃十五昴十一畢十六觜三參八東井三十輿鬼四柳¶
十四星七張十七翼十九軫十九唐志一行大衍厯南¶
斗二十六牛八婺女十二虛十太危十七營室十六東¶
壁九奎十六婁十二胃十四昴十一畢十七觜觿一參¶
十東井三十三輿鬼三柳十五星七張十八翼十八軫¶
十七角十二亢九氐十五房五心五尾十八箕十一為¶
赤道度其畢觜觿參輿鬼四宿度數與古不同舊經角¶
<pb:KR3k0043_WYG_052-43b>¶
距星去北極九十一度亢八十九度氐九十四度南斗¶
百一十六度牛百六度虛百四度危九十七度營室八¶
十五度東壁八十六度奎七十六度婁八十度胃昴七¶
十四度畢七十八度觜觿八十四度參九十四度東井¶
七十度輿鬼六十八度柳七十七度七星九十一度張¶
九十七度翼九十七度軫九十八度一行大衍厯角距¶
星去北極九十三度半亢九十一度半氐九十八度房¶
百一十度半心百一十度尾百二十四度箕百二十度¶
<pb:KR3k0043_WYG_052-44a>¶
南斗百一十九度牽牛百四度須女百一度虛百一度¶
危九十七度營室八十三度東壁八十四度奎七十三¶
度婁七十七度胃昴畢七十六度觜觿八十二度參九¶
十三度東井六十八度輿鬼六十八度柳八十度半七¶
星九十三度半張百度翼百三度軫百度今用一行大¶
衍更定度數較之於古尤為精矣此所以著赤道帶天¶
之腹書二十八舍以分周天之度也定昏旦之中星其¶
法尤詳¶
<pb:KR3k0043_WYG_052-44b>¶
　　　論二十八宿度數多少　　　沈　括¶
予編校昭文書時預詳定渾天儀官長問予二十八宿¶
多者三十三度少者止一度如此不均何也予對曰天¶
事本無度推厯者無以寓其數乃以日所行分天為三¶
百六十五度有竒(日平行三百六十五日有餘而/一朞天故以一日為一度也)既分¶
之必有物記之然後可以窺數於是以當度之星記之¶
循黄道日之所行一朞當者止二十八宿星而已(度如/傘撩)¶
(當度謂正當傘撩上者故車蓋二十八弓以象二十八/宿則予渾儀奏議所謂度不可見可見者星也日月五)¶
<pb:KR3k0043_WYG_052-45a>¶
(星之所由有星焉當度之畫者凡二十有/八謂之舍舍所以繫度度所以生數也)今所謂距度¶
星者是也非不欲均也黄道所由當度之星止有此而¶
已¶
　　　歲差黄道　　　　　　　　章俊卿(後同/)¶
赤道天度也黄道日度也皆以二十八宿分配焉班志¶
二十八宿之度(本劉歆/厯譜)惟南斗東井之度多觜觿輿鬼¶
之度少蓋觜二度鬼四度斗二十六度井三十三度也¶
唐一行赤道之度其井斗之度與漢志同惟觜觿一度¶
<pb:KR3k0043_WYG_052-45b>¶
輿鬼三度各減於一度耳至於黄道之度則南斗二十¶
三度半東井三十度已與赤道之度不同較之范志所¶
載黄道銅儀斗減二度為二十四度井減三度為三十¶
度大略相同是知東漢以前黄道赤道之度混而為一¶
班志之所紀者是也東漢以後始分為二故赤道之度¶
差多黄道之度差少范志一行之所紀者也黄道度少¶
赤道度多天行與日月不同也一行日度議曰古厯日¶
有常度天周為嵗故專其度於氣節虞喜乃以天為天¶
<pb:KR3k0043_WYG_052-46a>¶
歲為歲立差以追其變焉觀乎此則知班志所載猶以¶
天周為歲東漢以來始有黄赤道之異(觀黄道度少赤/道度多則一行)¶
(歲差之/説是也)夫既有黄赤道之異而度之加減不同此劉孝¶
孫謂堯時冬至日在危宿武帝太初元年日在牽牛初¶
而晉宋間羌岌何承天以日在斗十七度隋甲辰之歲¶
以日在斗十三度所以紛紛而不齊也夫日在危宿至¶
牽牛初自牽牛而至斗十七度自斗十七度至十三度¶
使日度歲差或常進而無退或常退而無進由古迄今¶
<pb:KR3k0043_WYG_052-46b>¶
四時易位矣是則歲差之説固當以進退加減之際辨¶
之然亦由古今加减幷度之不一與黄赤二道之不齊¶
也(一行議曰度曰方以牽牛上星為距太初改用中星/故洪範傳曰日在牽牛一度也與二十八宿起處不)¶
(同之説/相類)¶
　　　日至交道有異¶
夫中星遲則日至所在不同而黄道隨之矣疏曰黄道¶
者光道也日之所行故曰光道晉志載葛洪渾天儀注¶
謂黄道與赤道東交於角五少弱西交於奎十四少强¶
<pb:KR3k0043_WYG_052-47a>¶
南至斗二十一度北至井二十五度唐志云黄道春分¶
與赤道交奎五度多秋分與赤道交於軫十四度少南¶
至斗十度北至井十三度愚按葛洪所引渾天儀注似¶
是漢人所作其論黄道東西交南北至度數近太初元¶
年日行之度唐志則據開元甲子而云所以不同也至¶
於漢志謂光道北至東井南至牽牛東至角西至婁其¶
北至東交與葛洪同其南至西交與葛洪異蓋班固主¶
太初厯而云其太初厯謂冬至日在牽牛初東漢賈逵¶
<pb:KR3k0043_WYG_052-47b>¶
已論其疎矣葛洪與賈逵一説也此所謂日至所在不¶
同而黄道隨之矣¶
　¶
　¶
　¶
　¶
　¶
　稗編卷五十二¶
