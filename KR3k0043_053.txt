# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.906983
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十三
<pb:KR3k0043_WYG_053-1a>¶
欽定四庫全書¶
　稗編卷五十三　　　　　明　唐順之　撰¶
　　諸家十一(厯/)¶
　　　厯元　　　　　　　　　　葉子竒¶
漢太初厯凡十九年七閏為一章章者至朔分齊閏無¶
餘分也二十七章五百一十三歲為一會會者日月交¶
會一終也凡三會八十一章一千五百三十九歲為一¶
統閏朔並無餘分但非甲子歲首也凡三統二百四十¶
<pb:KR3k0043_WYG_053-1b>¶
三章四千六百一十七歲為一元至是閏朔並無餘分¶
又值甲子歲首也此揚子雲擬之以作太𤣥也唐大衍¶
厯亦以初年甲子日子時朔旦冬至在歲次甲子之首¶
謂之至朔同日第二十年為第二章首復得至朔同日¶
然非甲子之先期夜半乃是癸卯日卯時第三十九年¶
至朔同于癸未日午時第五十八年為第四章首至朔¶
復同于癸亥日卯時第七十七年至朔又復同于癸卯¶
日子時因其至朔同在夜半與初年第一章同遂以七¶
<pb:KR3k0043_WYG_053-2a>¶
十六年名一蔀蔀者蒙蔽暗昧之時也凡四章為一蔀¶
總二十蔀名曰一紀計一千五百二十年必然至朔同¶
于甲子日之先期夜半但非甲子歲首耳總三紀積四¶
千五百六十年至朔同于甲子之先期夜半又甲子歲¶
首總會如初名曰一元此僧一行推之演大易也厯説¶
雖多不出此二家之術也¶
　　　厯法不容不變　　　　　　考　索(後同/)¶
厯之名始於黄帝厯之算定於容成夫上稽天象下正¶
<pb:KR3k0043_WYG_053-2b>¶
人時非厯有所不可故有起之以律者矣累實於黄鍾¶
是已有積之以數者矣校分於絲毫是已又有驗之以¶
象者矣作儀於渾天是已然由古迄今言天者有幾而¶
造厯者尤非一家終不能保其厯之不變者厯法之不¶
容不變也是故黄帝起辛卯顓帝用乙卯夏用丙寅周¶
用下己魯用庚子此則厯元之可驗者也夏四百三十¶
二年日差五度商六百二十八年日差八度周訖春秋¶
日差八度戰國及秦日差三度此則歲差之可證者也¶
<pb:KR3k0043_WYG_053-3a>¶
斗分未易考也古厯謂在建星賈逵謂在牽牛中星范¶
曄謂在斗十一度則言斗分者為不同日度未易稽也¶
秦厯以孟春在營室五度三統以立春在危斗六度元¶
嘉以正月中在室一度則言日度者為不一然厯取更¶
歴之義故世代更厯羣言不厭其紛諸家不必其異否¶
則治厯明時之語聖人何以特取於革哉嘗因是而為¶
之説曰革之為言更也聖人序卦至四十九而特以革¶
卦居焉是又發明大衍之數足以治厯也¶
<pb:KR3k0043_WYG_053-3b>¶
　　　厯元不同¶
東漢志曰黄帝造厯元起辛卯顓帝用乙卯虞用戊午¶
夏用丙寅商用甲寅周用丁巳魯用庚子漢承秦初用¶
乙卯(秦用顓/帝厯也)武帝元封七年作太初厯元以丁丑章帝¶
四分厯元以庚申太初以上諸厯所謂六厯也六厯之¶
書前漢藝文志載之詳矣其起厯之元必於此乎見之¶
自太初以來厯起皆有元諸志所載厯法必先推其元¶
之所起以為積算之紀綱故太初元法四千六百一十¶
<pb:KR3k0043_WYG_053-4a>¶
七年(范曄以四千五百六十為元與古不同太/初併閏歳之月總計之也三紀大備之意)三綂上¶
元十四萬三千歲(見漢/志)乾象元法七千三百七十八年¶
正厯元法九萬七千一年(晉武帝太始/中劉智造)通厯甲子元法¶
推開闢之始亦九萬七十年(晉王/朔之)三紀甲子元法八萬¶
三千八百四十一年(蔡/邕)張賔甲子元法積四百萬餘算¶
劉焯甲子元法積一百萬餘算一行厯本議積算五千¶
萬億歲夫數往所以知來也考古所以驗今也積算之¶
多於以見宻率之詳推步之審焉耳自三皇五帝至於¶
<pb:KR3k0043_WYG_053-4b>¶
漢方數千年而漢世厯家以三紀之數推之亦已多矣¶
王朔之復以九萬餘年為開闢之始張賔劉焯一行又¶
以數百萬億為積算豈開闢之上復有開闢耶按後漢¶
順帝漢安二年宗訢等議建厯之本必先正元元正然¶
後定日法日法定然後度周天以定分至也又按靈帝¶
時馮光言盜賊之起由厯元不一蔡邕力辯其非以為¶
咎不在此范&ZX-11187d;作東漢志亦曰厯之興廢以疎宻課固¶
不在乎元二子之論或以為厯必正元或以為厯不主¶
<pb:KR3k0043_WYG_053-5a>¶
於元何者為是嘗觀唐傅仁均作戊寅厯所以武徳元¶
年為厯始(髙祖以戊寅/歲甲月登極)而歲朔遲疾交會及五星皆有¶
加减至九年復用上元積算五代晉髙祖時馬重績作¶
調元厯不復推古上元止以唐天寶十四載為元行之¶
輒差遂復用唐末崇元厯揆此二事則推厯起元止據¶
目前攷驗無證則其術失之淺上推開闢㝠測洪濛則¶
其術近乎迂也必用太史公三紀大備之法范&ZX-11187d;紀元¶
之日推上元甲子四千五百餘年以時考之不近不逺¶
<pb:KR3k0043_WYG_053-5b>¶
以術言之不淺不迂矣(四分厯仲紀之元起/孝文帝後元三年)¶
　　　總論七政之運行¶
粤自混元之初七政運行歲序變易有象可占有數可¶
推由是厯數生焉夫日月星辰有形而運乎上者也四¶
時六氣無形而運乎下者也一有一無不相為侔然而¶
二者實相檢狎以成歲功葢日窮于次月窮于紀星回¶
于天此有形之運於上而成歲者也五日為候三候為¶
氣六氣為時四時為歲此無形之運於下而成歲者也¶
<pb:KR3k0043_WYG_053-6a>¶
混元之初日月如合璧五星如連珠自此運行迨今未¶
嘗復會如合璧連珠者何也葢七政之行遲速不同故¶
其復會也甚難日之行天也一歲而一周月之行天也¶
一月而一周歲星之周也常以十二年(世俗以年為歲/者葢本於此)¶
鎮星之周也以二十八年熒惑之周也以二年惟太白¶
辰星附日而行或速則先日或遲則後日速而先日昏¶
見西方遲而後日辰見東方要之周天僅與日同故亦¶
歲一周天焉夫惟七政之行不齊如此此其所以難合¶
<pb:KR3k0043_WYG_053-6b>¶
也世之觀漢史者見其論太初厯之宻日月如合璧五¶
星如連珠而遂以謂五星會於太初之元年殊不知此¶
乃論太初厯之周宻推而上至於混元之初其數之精¶
無有餘分故有是言在太初之年實未嘗如合璧如連¶
珠也何以言之五星之會常從鎮星五星之行鎮星最¶
遲故諸星從之而會以厯攷之漢髙祖之元年五星聚¶
于東井葢鶉首之次也自髙祖元年至太初元年凡百¶
餘年也鎮星二十八年而一周當是之時鎮之周天葢¶
<pb:KR3k0043_WYG_053-7a>¶
已三周而復行半周有餘凡八次矣進在𤣥枵之次安¶
得有日月如合璧五星如連珠起於牽牛之初乎(牽牛/星紀)¶
(之次/也)¶
　　　太初厯元不同¶
史記厯書載武帝改太初厯之詔曰十一月甲子朔旦¶
冬至其更以元封七年為太初元年年名閼逢攝提格¶
月名畢聚日得甲子夜半朔旦冬至夫閼逢者甲也攝¶
提格者寅也是以太初元年為甲寅年也故史記厯衍¶
<pb:KR3k0043_WYG_053-7b>¶
甲子篇以太初元年為甲寅又五年天漢元年也為戊¶
午又五年太始元年也為壬戌自此順數周六十餘年¶
皆以漢家年號紀之是太初元年為甲寅曉然矣又按¶
東漢志漢安二年宗訢等建議以為漢興元年歲在乙¶
未又四十五年文帝後元三年也歲在庚辰又五十八¶
年武帝太初元年也歲在丁丑今攷之通鑑編年髙祖¶
即位之年以乙未文帝後三年以庚辰武帝太初元年¶
以丁丑與宗訢之議脗合而劉孝孫勘日度之議亦曰¶
<pb:KR3k0043_WYG_053-8a>¶
武帝太初元年丁丑然則范志所謂太初厯元用丁丑¶
即以太初元年為元也非推上古之元也太史公所紀¶
武帝之詔曰其更以元封七年為太初元年年名閼逢¶
攝提格是推上古之元得甲寅之歲其歲十一月甲子¶
朔旦冬至日月如合璧五星如連珠故武帝時以太古¶
甲寅歲為起厯之元也故曰其更以元封七年為太初¶
元年猶言以七年為上古甲寅之歲也上古太初應合¶
璧連珠之瑞今以太初紀年元起丁丑亦與甲寅同耳¶
<pb:KR3k0043_WYG_053-8b>¶
非元封七年即甲寅也然則太史公厯衍甲子篇以古¶
初甲寅為元順紀六十餘年大餘小餘之數此其起厯¶
之數此其起厯之術也後人不悟太初元年年號依古¶
初之意即以太初天漢太始年號分配年名之下者非¶
也太史公出於武帝時安能預知六十年後年號而先書¶
于厯術年名之下哉此必後人増益之無疑也唐一行¶
日度議引洪範傳曰厯始於顓帝上元太始閼逢攝提¶
格之歲畢陬之月朔日己巳立春七曜俱在營室五度¶
<pb:KR3k0043_WYG_053-9a>¶
是也觀此則知上元太始猶言上元太初也顓帝厯以¶
甲寅為元故漢厯亦以顓帝之元為元也又曰漢太初¶
厯元起丁丑秦顓帝厯元起乙卯推而上之皆不值甲¶
寅猶以日月五緯復得上元星度故命閼逢攝提格之¶
歲而實非甲寅也觀此言則又知厯書曰年名閼逢攝¶
提格者以甲子朔旦冬至而為起厯之元故名之以甲¶
寅云耳未必日月合璧五星連珠正當顓帝甲寅年也¶
劉歆三綂厯進太初前一世得五星會庚戌之歲以為¶
<pb:KR3k0043_WYG_053-9b>¶
上元顓帝元用乙卯洪範傳云用甲寅又何也太史公¶
厯術甲子篇有天漢征和等年號在劉歆三綂厯譜則¶
有之此必後人以此厯譜附入太史公厯述也¶
　　　冬至周復不同¶
東漢志曰律首黄鍾厯始冬至月先建子時平夜半當¶
漢髙皇帝受命之四十九歲歲在上章隂在執除(文帝/後元)¶
(三年庚/辰年也)冬十一月甲子夜半朔旦冬至日月閏積皆自¶
此始立元正朔謂之漢厯此章帝四分厯元自文帝後¶
<pb:KR3k0043_WYG_053-10a>¶
元三年始也夫後元三年至太初元年凡五十八歲而¶
十一月甲子夜半朔旦冬至已至于再豈一甲子周則¶
復得此數耶賈逵議曰七十二歲復十一月合朔冬至¶
或為八十歲則一甲子冬至(賈逵議見/東漢志)今考之范志曰¶
至朔同在日首謂之蔀夫十九年得一章四章為蔀合¶
七十六年也日首者甲子日為六甲之首也冬至之日¶
與朔日同是甲子則為蔀所謂十一月甲子夜半朔旦¶
冬至是也何為有五十八年有七十一年有七十六年¶
<pb:KR3k0043_WYG_053-10b>¶
有八十年之異耶按班志曰乃以前厯上元太初四千¶
六百至於元封七年復得閼逢攝提格之歲仲冬十一¶
月甲子朔旦冬至日月在建星孟康注曰古以建星為¶
宿今以牽牛為宿觀此言則仲冬甲子朔旦冬至乃上¶
元太初甲寅年也非武帝元封七年也¶
　　　五星約法¶
晉志云姜岌所造甲子元厯五星據出見以為正不繫¶
於元本然則算步究於元初約法施於今用曲求其處¶
<pb:KR3k0043_WYG_053-11a>¶
則各有宜故作者兩設其法也嘗因姜岌之説而求之¶
諸志論五星行度與小周大周之數遲留逆順之率令¶
人目眩而心不領皆由元法積數千萬年之逺故五星小¶
周大周積算亦無窮盡也有能得其約法斯可以指諸¶
掌矣¶
　　　厯必更改乃善¶
漢太初厯必求上元甲子日月如合璧五星如連珠推¶
之千歲以前以為厯始至唐士為始變其術至五代司¶
<pb:KR3k0043_WYG_053-11b>¶
天監馬重績造符天厯乃不復推古冬至上元甲子而¶
以天寶十四載乙未為上元雨水為歲首自後厯每易¶
差不可傳之則又變之過也¶
　　　歲差(七則/)¶
按堯時冬至日在虛昏中昴月令冬至日在斗昏中璧¶
而中星古今不同者葢天有三百六十五度四分度之¶
一歲有三百六十五日四分日之一天度四分之一而¶
有餘歲日四分之一而不足故天度常平運而舒日運¶
<pb:KR3k0043_WYG_053-12a>¶
常内轉而縮天漸差而西歲漸差而東此即歲差之由¶
唐一行所謂歲差者日與黄道俱差者是也古厯簡易¶
未立差法但隨時占候脩改以與天合至東晉虞喜始¶
以天為天以歲為歲乃立差法以追其變約以五十年¶
而退一度何承天以為太過乃倍其年而又反不及至¶
隋劉焯取二家中數為七十五年葢為近之(書/説)¶
南朝宋武帝永初元年改泰始厯為永初厯文帝元嘉¶
二十二年何承天撰元嘉新厯刻漏改二十五箭以月¶
<pb:KR3k0043_WYG_053-12b>¶
食之衝知日所在又以中星驗之知堯時冬至日在須女¶
十度今在斗十七度又測景以校二至差三日有餘知¶
今之南至日應在斗十三四度於是更立新法冬至徙¶
上三日五時日之所在移四度又有遲疾前厯合朔月¶
食不在朔望今晉以盈縮定其小餘以正朔望之日詔¶
付外詳之太史令錢樂之等奏皆如承天所上推月頻¶
三大頻二小比舊法殊為乖異謂宜仍舊詔可(何承/天厯)¶
疏曰凡厯數所起謂之演紀之端皇甫謐曰帝堯以甲¶
<pb:KR3k0043_WYG_053-13a>¶
辰之歲即帝位皇極經世所載亦然凡在位七十年四¶
十一年而得甲子即以為演紀之端是年天正冬至日¶
在虛一度以紀元厯步之一萬分度之百二十八為一¶
歲之差凡七十八年日差一度自帝堯演紀之端至漢¶
太初元年丁丑積二千一百九十四年日差二十七度¶
八千二百七十二分至唐開元甲子積三千一年日差¶
凡三十八度四千一百二十八分至宋朝乾徳甲子積¶
三千二百四十一年日差凡四十一度四千八百四十¶
<pb:KR3k0043_WYG_053-13b>¶
八分至慶厯甲申積二千二百二十一年日差凡四十¶
二度五千八十八分至紹興甲子積三千四百二十一¶
年日差凡四十三度七千八百八十八分若不存演紀¶
之端則積分計差之法何所從始此所以只依堯典中¶
星而著演紀之端也¶
劉炫依大明厯四十五年日差一度則冬至日在虛危¶
而夏至火已過中與日永星火之説不合矣梁武帝據¶
虞&ZX-11102f;厯百八十餘年差一度則唐虞之際日在斗牛間¶
<pb:KR3k0043_WYG_053-14a>¶
而冬至昴尚未中與日短星昴之説不合矣王孝通謂¶
歲差若自昴至璧(隔二/宿也)則堯前七千餘年冬至日不在¶
斗建而在東井不應寒暑易其位也(孝通謂日與黄道/俱差一行非之)¶
故李淳風謂古厯冬至皆起建星今測建星正在斗十¶
三四度(一行以淳風麟徳厯校之太初永平百年間氣/當後二日半朔當後天半日烏得謂之無差也)¶
吕不韋春秋(月/令)謂黄帝仲春乙卯日在奎至今三千餘¶
年而春分亦在奎(一行謂月令若可謂正則立春正在/營室五度淳風安得頻移在啓蟄之)¶
(節/耶)觀諸家之言並不取歲差之説而一行皆非之故其¶
<pb:KR3k0043_WYG_053-14b>¶
立論曰古厯日有常度天周為歲終故繫度于氣節其¶
法似是而非故久而益差虞喜覺之使天為天歲為歲¶
乃立差以追其變使五十年退一度何承天以為太過¶
乃倍其半而反不及劉焯取二家中數為七十五年葢¶
近之矣觀一行之言歲差之法以劉焯皇極厯為主所¶
以併非諸家之説也太初厯謂冬至日在牽牛初賈逵¶
謂在斗十八度晉武帝太始三年冬至日在斗十六度¶
晉用魏景初厯宋用元嘉何承天厯其冬至皆在斗二¶
<pb:KR3k0043_WYG_053-15a>¶
十一度所以不能無進退之差也¶
自漢改厯之初洛下閎謂八百年後當差一度然當時¶
史官攷諸中星知太初厯已差五度而閎不知察葢古¶
之為厯未知有歲差之法其論冬至日躔之宿一定不¶
移而不知今歲之日躔在冬至者視去歲冬至之日躔¶
常有不及之分至晉虞喜始覺其差遂立歲差之法以¶
五十年日退一度然失之太過宋何承天倍増其數以¶
百年退一度又反不及至隋劉焯取二家中數以七十¶
<pb:KR3k0043_WYG_053-15b>¶
五年退一度校之二家之厯雖為差近亦未甚宻故唐¶
一行復以大衍之法推之乃得八十三年而差一度自¶
唐以來厯家皆宗其法迄于今日又不若綂天厯之為¶
漸宻也大衍立法謂日躔於一歲之間行周天度未徧¶
于分而日已至為每歲若有不及之分故一度為三千¶
四十分其所差之分一歲三十有六太積而至於八十¶
三年則差一度矣然猶未也攷古驗今其實七十九年¶
而退一度故自堯時之日在虛一度自是而降漸退在¶
<pb:KR3k0043_WYG_053-16a>¶
女又過在斗自牽牛而退在斗二十六厯斗二十五迤¶
&ZX-11168d;而退則在建星矣知歲差之法則知古今之中星不¶
同可坐而判或者不知歲差之法每以堯典校之月令¶
至於今日不啻差一次矣求其説而未得遂謂節氣有¶
初中之殊又謂古以午為中今以未為中是皆自欺之¶
説固不足信葢嘗考諸經史自堯以來至于宋朝冬至¶
日躔各自不同然後知歲差之法固不可廢大衍厯推¶
帝堯演紀之端日在虛一度則鳥火虚昴皆以仲月昏¶
<pb:KR3k0043_WYG_053-16b>¶
中合於堯典考諸堯時日之所在冬至在虚一度夏至¶
在柳十四度春分在胃十二度秋分在氐十度至唐開¶
元大衍厯冬至日在斗十度夏至在井十六度春分在¶
奎七度秋分在軫十四度今之綂元厯冬至在斗二度¶
夏至在井十八度春分在奎初度秋分在軫七度自冬¶
至之日黄道至斗為極南黄道極南之所出辰入申故¶
日亦出辰入申又漸退而北行至於春分正當黄赤道¶
之交出卯入酉故日亦出卯入酉進而至夏至黄道至¶
<pb:KR3k0043_WYG_053-17a>¶
井而極北黄道極北之所出寅入戌故日亦出寅入戌¶
自夏至後日漸退而至於秋分復當黄赤道之交出卯¶
入酉故日亦出卯入酉又退而至於冬至復如初之極¶
於南矣日之出入也北而復南南而復北者黄道之勢¶
使然也故太𤣥經曰日一北而萬物生一南而萬物死¶
正謂是矣(渾儀/畧議)裴胃之問董生曰日常右轉星常左轉¶
大凡不滿三萬年日行周二十八舍三百六十五度然¶
必有差約八十年差一度自漢文帝三年甲子冬至日¶
<pb:KR3k0043_WYG_053-17b>¶
在斗二十二度至唐興元元年甲子冬至日在斗九度¶
九百六十一年差十三度矣(唐李肇/國史補)¶
疏曰先儒論堯典中星多牽合月令月令乃吕不韋以¶
秦厯増損周公時訓而為之者也大抵季月中星與仲¶
月中星多合葢其歲差使然爾歲差之説有以四十五¶
年差一度者宋大明厯是也有以百八十六年差一度¶
者梁虞&ZX-11102f;厯是也有以百八十三年差一度者梁祖沖¶
之大同厯是也有以八十四年差一度者唐開元之大¶
<pb:KR3k0043_WYG_053-18a>¶
衍厯是也虞喜謂五十年差一度何承天謂百年差一¶
度皆未得其實宋朝紀元厯以七十八年差一度最為¶
宻率唐志有云考古史及日官候簿以通法計之三千¶
四十分度之三十九太為一歲之差葢亦七十八年而¶
差一度也崇天厯慶厯甲申冬至日在斗五度以歲差¶
之法推而上之自慶厯甲申去唐開元甲子凡三百二¶
十一年日差五度故唐志云開元甲子日在赤道斗十¶
度是也又推而上之自開元甲子至漢太初元年丁丑¶
<pb:KR3k0043_WYG_053-18b>¶
凡八百二十七年日差十度故唐志云以開元大衍厯¶
歲差引而退之則太初元年冬至日在斗二十度是也¶
其太初厯云日在牽牛初為術疎矣自太初丁丑推而¶
上之去秦莊襄王元年一百四十五年日差二度冬至¶
日當在斗二十二度故月會云日在斗也自秦莊襄王¶
元年推而上之去堯之甲子凡二千二十八年日差二¶
十六度冬至日當在虛一度日没而昴中故堯典云日¶
短星昴是也葢月令之中星不宗堯典固已用歲差之¶
<pb:KR3k0043_WYG_053-19a>¶
法自漢以來迄於晉唐諸儒皆以日在斗牛互為膠柱¶
之説雖厯家亦不悟其非至宋梁以來厯家雖論其差¶
儒者猶未深察故唐臣疏月令中星參以堯典謂七星¶
畢見果然則中星之度數不必考而玉衡為無用也至¶
宋朝命儒臣脩唐志而歲差之法始明矣然先儒言日¶
至所在星度多舉冬至為例此獨舉仲夏中星者愚於¶
月令仲冬中星有疑故闕之¶
　　　論歲差之悞　　　　　　　沈　括¶
<pb:KR3k0043_WYG_053-19b>¶
唐書云落下閎造厯自言後八百年當差一算至唐一¶
行僧出而正之此妄説也落下閎厯法極疎葢當時以¶
為宻耳其間闕略甚多且舉二事言之漢世尚未知黄¶
道歲差至北齊向子信方候知歲差今以古厯校之凡¶
八十餘年差一度則閎之厯八十年自已差一度兼餘¶
分疎闊據其法推氣朔五星當時便不可用不待八十¶
年乃曰八百年差一算太欺誕也¶
　　　斗分不同(三則/)　　　　　　考　索(後同/)¶
<pb:KR3k0043_WYG_053-20a>¶
商厯以四分一為斗分三綂以一千五百三十九分之¶
三百八十五為斗分乾象以五百八十九分之一百四¶
十五為斗分景初以一千八百四十三分四百五十五¶
為斗分疏宻不同法數各異羌岌曰殷厯斗分麤故不¶
施於今乾象斗分細故不通於古景初雖在麤細之中而¶
日之所在乃差四度夫劉洪蔡邕之作乾象厯以四分¶
厯斗分太多故也於是更為新率而降殺焉是後韓翊¶
作黄初厯以為乾象减斗分太過後當先天而姜岌猶¶
<pb:KR3k0043_WYG_053-20b>¶
言乾象斗分之細何也嘗觀梁武帝天監中祖暅奏曰¶
臣先在晉已來世居此職仰尋黄帝至今十二代厯元不¶
同周天斗分疎宻亦異當代用之各垂一法是知厯不同¶
則斗分不得不異也用他權度而較他人之物其輕重長¶
短彼自不齊矣夫古人所以注意於斗分之疎宻者日月¶
初躔星辰之紀也日月合朔於斗以紀一歲之星辰一¶
陽生於此萬物萌於此律厯起於此也甄耀度及魯厯¶
南方有狼弧而無東井北方有建星而無南斗者二十¶
<pb:KR3k0043_WYG_053-21a>¶
八宿周天之度惟斗井二宿其度最多故月令昏弧旦¶
建指以為的而正昏明也後世作厯書者必于斗分而¶
加詳焉亦此意耳¶
晉志曰靈帝光和中洪考古今厯法言其進退之行知¶
四分厯疎闊更以五百八十九為紀法一百四十五分¶
為斗分而造乾象厯冬至日在斗二十二度以術追日¶
月五星之行依易立數名為乾象厯又制日行月行黄¶
道赤道之度法轉精宻矣獻帝建安中鄭𤣥受其法又¶
<pb:KR3k0043_WYG_053-21b>¶
加注釋焉自黄初後改厯者皆斟酌乾象洪術遂為後¶
代推步之表此劉洪乾象厯也(宋何承天曰四分於天/出三百年而盈一日積)¶
(世不誤劉歆三綂又疎闊方於四分六千餘年又益一/日揚雄心惑其説采為太𤣥班固謂之最宻著于漢志)¶
魏文帝黄初中髙堂隆議厯數改革韓翊以為乾象减¶
斗分太過後當先天造黄初厯以四千八百八十三為¶
綂法千二百五為斗分其後陳羣奏翊首建恐不審故¶
以乾象互相參校更相是非無時而決徐岳議劉洪以¶
厯後天加太初元十二紀減十斗下分元起己丑實精¶
<pb:KR3k0043_WYG_053-22a>¶
宻可長行今翊所造皆用洪法小益斗下分所錯無幾¶
岳課日月蝕五事乾象四逺黄初一近翊術自疎又楊¶
偉言韓翊據劉洪之術知貴其術而棄其論至明帝景¶
初元年楊偉改造景初厯欲以大吕之月為歲首建子¶
之月為厯初遂以建丑之月為正改其年三月為孟夏¶
三年正月復用夏正(晉姜岌曰古厯斗分强不可施於/今乾象斗分細不可通於古景初)¶
(雖得其中而日之所在乃差四度合朔虧盈皆不及其/次唐一行曰韓翊楊偉更造新術而皆依䜟緯三百歲)¶
(改憲之文攷經之合朔多中校傳之南至則否説齋曰/翊創於前偉繼於後咸遵劉洪之議未及洪之深妙盖)¶
<pb:KR3k0043_WYG_053-22b>¶
(二厯皆寫子模母/終不過洪之術也)蜀仍漢四分厯吳王蕃以劉洪術制¶
儀象及論故吳用乾象厯此魏黄初景初厯也¶
　　　分野¶
書十二次以求月之晦朔而歲成矣疏曰十二次亦曰¶
十二辰日月之所㑹也晉志云班固取三綂厯十二次¶
配十二野其言最詳又有費直説周易蔡邕月令章句¶
所言頗有先後魏太史令陳卓更言郡國所入宿度今¶
附而次之自軫十二度至氐四度為夀星於辰在辰鄭¶
<pb:KR3k0043_WYG_053-23a>¶
之分野屬兖州自氐五度至尾九度為大火於辰在卯¶
宋之分野屬豫州自尾十度至南斗十一度為析木於¶
辰在寅燕之分野屬幽州自南斗十二度至須女七度¶
為星紀於辰在丑吳越之分野屬揚州自須女八度至¶
危十五度為𤣥枵於辰在子齊之分野屬青州自危十¶
六度至奎四度為娵訾於辰在亥衞之分野屬并州自¶
奎五度至胃六度為降婁於辰在戌魯之分野屬徐州¶
自胃七度至畢十一度為大梁於辰在酉趙之分野屬¶
<pb:KR3k0043_WYG_053-23b>¶
冀州自畢十二度至東井十五度為實沈於辰在申魏¶
之分野屬益州自東井十六度至柳八度為鶉首於辰¶
在未秦之分野屬雍州自柳九度至張十六度為鶉火¶
於辰在午周之分野屬三河自張十七度至軫十一度¶
為鶉尾於辰在巳楚之分野屬荆州此班固所志也其¶
費直蔡邕之説所先後或一二度或三四度多不過六¶
度又陳卓范蠡鬼谷先生張良諸葛亮譙周京房張衡¶
並云角亢氐辰鄭兖州房心卯宋豫州尾箕寅燕幽州¶
<pb:KR3k0043_WYG_053-24a>¶
斗牛女丑吳越揚州虚危子齊青州室璧亥衞并州奎¶
婁胃戌魯徐州昴畢酉趙冀州觜參申魏益州井鬼未¶
秦雍州柳星張午周三河翼軫已楚荆州皆不計星度¶
舉其大綱耳¶
　　　歲朔　　　　　　　　　　范　&ZX-11187d;¶
東漢志曰日月謂之合朔日月相去近一逺三謂之弦¶
(與日相近一分相逺三分則月形半成如弦之直也以/一月論之近一分七日餘也逺三分二十一日餘也故)¶
(上弦初七八下/弦二十二三也)日月相與為衡分天之中謂之望(日與/月對)¶
<pb:KR3k0043_WYG_053-24b>¶
(望/也)以月及日光盡體伏謂之晦(隂近陽則晦二/十九三十日也)天一晝¶
夜而運過星從天而西日違天而東日行與天運周在¶
天成度在厯成日日周于天四時備成攝提遷次(攝提/斗杓)¶
(端所直/之星也)青龍移辰(東方/七宿)謂之歲歲首至也(冬至為歲首/也日月初躔)¶
(于星/紀也)月首朔也至朔同日謂之章(十九年為章冬至在/朔日也不必是甲子)¶
(日/也)至朔同在日首謂之蔀(四章為蔀七十六年也日首/者甲子日所謂十一月甲子)¶
(夜半朔旦冬/至有辨在前)蔀終六旬謂之紀(二十蔀為紀千/五百二十年)歲朔又¶
復謂之元(三紀/為元)¶
<pb:KR3k0043_WYG_053-25a>¶
　　　論晦朔弦望　　　　　　　考　索(後同/)¶
夫天運一周日移一度月移十三度十九分度之七日¶
舒月速當其同謂之合朔舒先速後近一逺三謂之弦¶
相與為衡分天之中謂之望以速及舒光盡體伏謂之¶
晦凡一十二晦朔而歲成焉張衡靈憲曰日譬則火月¶
譬則水火則外光水則含景故月光生於日之所照魄¶
生於日之所蔽當日則光盈就日則光盡也皇極外書¶
言月本黒受日之光而白與靈憲之説合矣此所以有¶
<pb:KR3k0043_WYG_053-25b>¶
晦朔也星家於諸緯行度皆能著厯惟月行最速未及¶
八刻移一度不可著厯其為算法積分成度求之乆逺¶
易致差謬欲明其要不若求之晦朔日之所次則月之¶
所㑹也自朔日計之每日行十三度十九分度之七至¶
晦又求之㑹則弦望所次皆可得而推雖不中不逺矣¶
日月之行皆有盈縮日盈月縮則後中而朔月盈日縮¶
則先中而朔故曰雖不中不逺矣日月之㑹是為十二¶
次十二次之所㑹則十二朔之所紀十二晦朔雖曰成¶
<pb:KR3k0043_WYG_053-26a>¶
歲常有餘分盖日行三百六十五日有二十五刻而周¶
天月行二十九日有五十三刻强而與日會凡三百五¶
十四日有三十七刻而十二晦朔終矣每歲餘十日有¶
八十八刻三歲餘三十二日有六十四刻而置閏受二¶
十九日有五十三刻尚餘三日有十一刻通十九歲計¶
之共餘二百六日有七十一刻凡置七閏受二百六日¶
有七十一刻乃無餘分故揚雄太𤣥十九歲為一章一¶
章者閏分盡也按六厯諸緯與周髀云日月同起於端¶
<pb:KR3k0043_WYG_053-26b>¶
度日舒月速凡日行十九周月行二百五十四周而復¶
會于端是為一章後漢制曰閏七而受其歲十九名之¶
曰章是也四章為蔀蔡邕月令章句曰七十六年為蔀¶
首是也二十蔀曰紀紀法一千五百二十年三紀為元¶
韓子曰四千五百六十歲為元是也此所以書十二次¶
以求月之晦朔而歲成也¶
夫日舒而月速其相會也以速而及舒月之會日常以¶
二十九日半强而相及(半强謂四百/四十九分也)葢月行速而日行¶
<pb:KR3k0043_WYG_053-27a>¶
遲故也是故一歲之周凡十有二㑹焉以其序而言之¶
十有一月㑹于星紀之次十有二月㑹于𤣥枵正月會¶
訾娵二月㑹降婁三月大梁四月實沈五月鶉首六月¶
鶉火七月鶉尾八月夀星九月大火十月析木夫會則¶
為晦晦而復蘇明於是乎生焉是之謂朔月之行速漸¶
逺於日以周天言之其近日也九十一度有竒其逺於¶
日也二百七十四度有竒是之謂近一逺三謂之弦此¶
葢謂上弦也其行上逺而與日對去日百八十二度六¶
<pb:KR3k0043_WYG_053-27b>¶
十二分有竒是之謂相與為衡分天之中謂之望葢日¶
與月相望故也其行過中逺於日也二百七十四度有¶
竒其近日也九十一度有竒亦謂之近一逺三謂之弦¶
此葢下弦也上弦在於八日下弦在於二十二日望在¶
於十五日此其常也上弦或進則在七日或退則在九¶
日下弦或進則在二十一日或退則在二十三日望或¶
進則在十四日或退則在十六日此皆其變也¶
　　　平朔定朔不同(平朔者月大月小相間不必以/日月會為朔也定朔者或二小)¶
<pb:KR3k0043_WYG_053-28a>¶
　　　　(或三大當以日月㑹/之日為朔多主定朔)¶
朔為朝㑹之首氣為生長之端朔有告餼之文氣有郊¶
迎之典故孔子命厯以定朔旦冬至以為將來之範此¶
隋志定朔之言之意也然春秋日食三十五書朔者二¶
十七其不書朔者八左傳云不書朔官失之也公羊傳¶
云不言朔者食二日也(初二/日也)穀梁傳云不言朔者食晦¶
也(非二十九/即三十也)夫日與月㑹則多食日食于朔則朔日為¶
有定矣不食于朔而食于晦或食于二日者此由月法¶
<pb:KR3k0043_WYG_053-28b>¶
拘於一大一小相間厠之小數而不能定其㑹朔之日¶
故朔在晦或在二日也左氏受經于夫子所以言不書¶
朔官失之者宜也公穀之説皆非矣(不書朔見隠三年/二月莊十八年三)¶
(月僖十二年三月又僖十五/年五月又襄十五年八月)劉孝孫以甲子元厯推算¶
其食俱在朔日則是春秋之法主定朔非平朔明矣詩¶
曰朔日辛卯日有食之此定朔之證也何承天亦嘗主¶
定朔之説而虞&ZX-11102f;之言亦曰躔次既同何患乎頻大日¶
月相離何患乎頻小也傅仁均主定朔之説以為三年¶
<pb:KR3k0043_WYG_053-29a>¶
正月望及二月八月朔日月相蝕而不驗王孝通詰之¶
曰定朔㑹合雖定而蔀元紀首三端並失之矣李淳風¶
主王孝通劉孝孫主傅仁均更相出入無有定議一行¶
曰合朔先天則經書日食以糾之中氣後天則傳書南¶
至以明之其在晦與二日則原乎定朔以約之一行葢¶
取左傳官失之之言而申明定朔之有驗也古人議厯¶
法之不正必曰日不食朔月不食望作厯法必以定朔¶
為正而已王孝通所謂蔀元紀首三端與定朔不合此¶
<pb:KR3k0043_WYG_053-29b>¶
又在乎攷厯者損益進退之也無以傅仁均推日食不¶
驗而遽更成法也¶
　　　太初閏餘¶
周天三百六十五度四分度之一日一歲而周天月一¶
月而周天以算法推之則一月之日止得二十九日半¶
强是日之行也一月止行二十九度半强總一年計之¶
止行三百五十五度有竒尚餘十一度有竒也算法曰¶
一月之日二十九日又曰八十一分日之四十三者分¶
<pb:KR3k0043_WYG_053-30a>¶
一日為八十一分也日雖西下未全黑日雖東升已先¶
明故夜得三十八分是為半日强也日一月而行二十¶
九度半强則十二月計三百五十五度餘也每月餘半¶
日弱則十二月餘六日弱即月有六大六小之分也一¶
年而餘六日弱為閏餘又六旬之外有五日又四分日¶
之一是又得五日强也六日弱與五日强一年共餘十¶
一日有竒也五年共餘六十日為兩閏月月有一小一¶
大又餘一日强而附合為一章七閏之數也　月之行¶
<pb:KR3k0043_WYG_053-30b>¶
也一月而周天以算法推之則廿七日强而月已周天¶
總一年計之三百廿四日以上已周天三百六十五度¶
有竒其餘三十日之度猶未計也算法曰月一日行一¶
十三度十九分度之七夫一日而行一十三度有竒則¶
二十七日强已得三百五十五度也一月計二十九度¶
半强而月行止二十七日有竒則尚餘二日半强也一¶
月而餘二日半强則十二月共餘三十日有竒也一日¶
為一度一度凡計幾分則三十度之積分可知矣三年¶
<pb:KR3k0043_WYG_053-31a>¶
一閏五年再閏以日之餘合月之餘而成之也厯法曰¶
以小餘加大餘則知月之小大意其然也¶
　　　大餘小餘¶
太史公厯書曰大餘日也小餘月也攷之厯書與諸史¶
厯志大餘未有盈六十之數則知其為甲子之日也日¶
不盈甲子之數則為大餘也故大餘日也書志凡曰小¶
餘少則七八多則數百或有至於千餘者何也太史公¶
所謂小餘者月豈以積年所餘之月而計之耶豈以一¶
<pb:KR3k0043_WYG_053-31b>¶
年之中月周天所餘之度積分而計之耶凡一年之中¶
必曰大餘五十小餘六百又曰大餘十三小餘二十凡¶
此等類所以重言之者又何意也豈未合朔未置閏則¶
所餘計若干多已合朔已置閏則所餘計若干少耶按¶
東漢志宗訢議曰百七十歲小餘六十三自然之數也¶
夫一章計十九年九章計百七十年也一章凡七閏九¶
章則六十三閏百七十年之中有六十三閏月此正與¶
太史公小餘者月之説同又按班固志張夀王言太初¶
<pb:KR3k0043_WYG_053-32a>¶
厯虧四分月之三去小餘一百五分以故隂陽不調又¶
按劉焯算術曰凡日不全為餘一行大衍算法曰凡分¶
為小餘則知小餘謂之餘分亦可也大抵諸厯法大餘¶
皆以一甲子之日計之其小餘或為月或為分皆以一¶
月之中所餘之日之分積算之耳又元法紀法日紀所¶
主之數不同故小餘説亦不同也其太史公重言大餘¶
小餘之數者此乃太初厯法而他厯皆不然故不容旁¶
引曲説也(史記大餘月也小餘日之竒分也註以/小餘為月考索又以月釋之皆誤矣)¶
<pb:KR3k0043_WYG_053-32b>¶
　　　日月度法¶
書蔡氏傳四分之一史書曰日法四分日之一便是天¶
度四分度之一葢在天為度在厯為日故也九百四十¶
分日之二百三十五日法有四分日之一又有九百四¶
十分日之二百三十五其實一也葢四箇二百三十五¶
恰好是九百四十故二百三十五便是九百四十四分¶
之一也月一日不及日十二度十九分度之七日法有¶
九百四十分而月一日不及日十二度十九分度之七¶
<pb:KR3k0043_WYG_053-33a>¶
大抵日法九百四十分之七十六月不及日一度日法¶
之四分月不及日十九分度之七分故七十六分月不¶
及日一度七百六十分不及十度又一百五十二分不¶
及二度七百六十與一百五十二共是九百十二九百¶
四十除九百十二有二十八分在四七二十八恰好退¶
得十九分度之七無欠無餘月一日不及天十三度十¶
九分度之七是月一日實行三百五十一度七十六分¶
度之六十七也月二十九日九百四十分日之四百九¶
<pb:KR3k0043_WYG_053-33b>¶
十九而與日會月一日不及日十二度十九分度之七¶
二十九日當得全度三百四十八餘分之積又得二百¶
丹三分如月法十九而一度百九十分得十度不盡十¶
三分通前共得三百五十八度十九分度之十三又有¶
九百四十分日之四百九十九未算大抵天有四分度¶
之一月有十九分度之七以四乗十九是七十六則九¶
百四十分日之四分月不及日十九分度之一分九百¶
四十分日之七十六月不及日一度此四百九十九分¶
<pb:KR3k0043_WYG_053-34a>¶
每以七十六分月退一度得六度不盡四十三分及於¶
此四十三分内先除十九分還天度四分度之一外又¶
有二十四分在六四二十四月又不及日十九分度之¶
六分以此六度六分合前三百五十八度十三分共是¶
三百六十五度加以先除四分度之一則無欠無餘矣¶
(零分十三與六共成十/九恰好凑成一度全)¶
　　　氣朔分齊¶
十有九歲七閏則氣朔分齊是為一章按十九全數共¶
<pb:KR3k0043_WYG_053-34b>¶
計六千九百三十九日九百四十分日之七百單五於¶
内除六千七百三十三日九百四十分日之三十二還¶
十九年省數外其餘恰有二百六日九百四十分日之¶
六百七十三當有十九年所閏之數無欠無餘葢每年¶
月與日十二會通得三百五十四日九百四十分日之¶
三百四十八合十九年計之共是六千七百三十三日¶
九百四十分日之三十二此即十九之省數也每年當¶
閏十日九百四十分日之八百二十七十九年當得全¶
<pb:KR3k0043_WYG_053-35a>¶
日一百九十餘分之積又一萬五千七百一十三如日¶
法九百四十而一得一十有六不盡六百七十三通計¶
得日二百單六九百四十分日之六百七十三(二百六/日零六)¶
(百七十三恰好是七箇二十九/日零四百九十九分成七箇閏)此即十九年所閏之數¶
也合此二數滿得十九年之全數即氣朔之分齊矣¶
又按一歲十二月則十九歲凡當有二百二十八箇月¶
今十九歲之間月乃與日二百三十五㑹多此七會非¶
閏而何但若以氣論之則一月二氣一年二十四氣十¶
<pb:KR3k0043_WYG_053-35b>¶
九年當有四百五十六氣十九年雖則有二百三十五¶
㑹其實只有四百五十六氣恰好是十九箇二十四氣¶
則分齊之實又可見矣¶
　　　閏法　　　　　　　　　　史管窺(後同/)¶
易大傳歸竒於扐以象閏五歲再閏故再扐而後掛書¶
堯典以閏月定四時成歲蔡氏傳(云云/)故一歲閏率則¶
十日九百四十分日之六百單一(云云/)五歲再閏則五¶
十四日九百四十分之三百七十五十有九歲七閏則¶
<pb:KR3k0043_WYG_053-36a>¶
氣朔分齊是為一章也¶
愚按閏法大抵皆是三十三月左右一閏若是自正月¶
至四月閏則只間一年便滿三十三月又須置閏所謂¶
五歲再閏者此也若是自五月至十二月閏則須間二¶
年方滿三十三月却置一閏所謂三歲一閏者此也徃¶
往多是三二次三年一閏了方有箇五年再閏閏法須¶
是補前借後恰好得二十九日零四百九十九分了方¶
可置豈有只滿五十四日九百四十分日之三百七十¶
<pb:KR3k0043_WYG_053-36b>¶
五便於此置兩閏之理蔡氏非不知此特為五歲再閏¶
之文所拘故如此説耳大傳亦非謂三年一閏了便五¶
年再閏特以揲法有一扐再扐而閏法亦有一閏再閏¶
歸竒歸餘有相類處故如此配不以辭害意可也¶
書堯典以閏月定四時成歲蔡傳(云云/)五歲再閏則五¶
十四日九百四十分日之三百七十五十有九歲七閏¶
則氣朔分齊是為一章也今世儒者有纂説(云云/)愚曰¶
一閏二十九日六時三刻强三歲一閏於三歲閏率之¶
<pb:KR3k0043_WYG_053-37a>¶
數而有餘二閏五十九日六刻强五歲再閏於五歲閏¶
率之數而不足或者遂疑五歲再閏之説謂五歲餘分¶
而以日法計之僅得五十四日有竒不可置兩閏殊不¶
知置閏之法非必置一閏月即截然於所餘日及零分¶
都無餘欠也置一閏而有餘則留所餘之分以起後閏¶
置兩閏而不足則借下年之日以終前閏直至十九歲¶
七閏然後氣朔分齊而為一章也但七閏之中為三歲¶
一閏者五為五歲再閏者二有多少之不同耳既厯中¶
<pb:KR3k0043_WYG_053-37b>¶
有五歲再閏之法則傳者之言尚可訾乎愚又按書傳¶
旁通及書傳纂圖所列十九歲七閏細數雖各不同實¶
互相備但纂圖有少缺誤處今以愚説足之觀者可攷¶
　旁通所載¶
　一年閏率十日八百二十七分¶
　二年閏率二十一日七百一十四分¶
　三年閏率三十二日六百一分(除二十九日四百九/十九作一閏外餘三)¶
　(日一百/二分是)¶
<pb:KR3k0043_WYG_053-38a>¶
　四年閏率一十三日九百二十九分¶
　五年閏率二十四日八百一十六分(借下年四日六/百二十三分凑)¶
　(作再/閏)¶
　六年閏率六日二百四分¶
　七年閏率一十七日九十一分¶
　八年閏率二十七日九百一十八分(借下年一日五/百二十一分凑)¶
　(作第/三閏)¶
　九年閏率九日三百六分¶
<pb:KR3k0043_WYG_053-38b>¶
　十年閏率二十日一百九十三分¶
　十一年閏率三十一日八十分(作第四閏外餘一/日五百二十一分)¶
　十二年閏率一十二日四百八分¶
　十三年閏率二十三日二百九十五分¶
　十四年閏率三十四日一百八十二分(作第五閏外/餘四日六百)¶
　(二十/三分)¶
　十五年閏率一十五日五百一十分¶
　十六年閏率二十六日三百九十七分(借下年三日/一百二分凑)¶
<pb:KR3k0043_WYG_053-39a>¶
　(作第/六閏)¶
　十七年閏率七日七百二十五分¶
　十八年閏率一十八日六百一十二分¶
　十九年閏率二十九日四百九十九分(正作第七閏/無餘無欠)¶
按纂説中愚曰之説其曰置閏之法非必置一閏月即¶
截然於所餘日及零分都無餘欠也此説以年計之則¶
似是以月計之則實非何則葢置閏之年其餘分未必¶
截然無餘是矣而不可有所欠欠則必不當於此年置¶
<pb:KR3k0043_WYG_053-39b>¶
閏也厯家必於三十三月左右置一閏而補前借後必¶
各得一半則後月節氣必在此月之中而中氣不在其¶
月則閏在是矣是固天然恰好當在此置非人所可移¶
前移後强置之所不當置之月也春秋於是閏三月之¶
譏正是為不當置而强置者發推彼以明此可也其曰¶
置一閏而有餘則留所餘之分以起後閏此不易之論¶
也其曰置兩閏而不足則借下年之日以終前閏此不¶
通之論也既曰不足則所閏之月必當於下年所當恰¶
<pb:KR3k0043_WYG_053-40a>¶
好置閏之月置(所謂恰好即月之/有節氣無中氣者)豈有預借先閏之理¶
攷於授時厯紀年置閏之次可見何嘗有預借下年之¶
日先於上年置閏之例哉愚曰之説葢因旁通纂圖所¶
載而誤旁通纂圖之誤葢因蔡傳五歲再閏之説為説¶
則不得不如此誤也葢第二閏既在第五年第三閏若¶
不借下年日凑作在第八年則必在第九年乃成四年¶
一閏矣第三第四第五閏既三箇三年一閏相連若不¶
又借下年日凑作在第十六年則必在第十七年而成¶
<pb:KR3k0043_WYG_053-40b>¶
四箇三年一閏相連矣此旁通所以不得不如此誤也¶
纂圖不思不可四箇三年一閏相連幸免此一誤而愚¶
曰反以為誤過矣蔡氏則為繫辭五歲再閏之文所拘¶
而如此説殊不思繫辭特以閏以三年一閏五年再閏¶
二等而揲法亦有一扐再扐二等故取其象以相配耳¶
初非謂一閏之後即須再閏學者不以辭害意可也如¶
以辭而已矣則乾坤之策三百有六十當期之日期之¶
日必三百六十五日四分日之一以乾坤之策當之而¶
<pb:KR3k0043_WYG_053-41a>¶
不足二篇之策萬有一千五百二十當萬物之數既止¶
於萬以二篇之策當之而有餘矣如以聖人取象之意¶
推之則皆不必泥可也然則置閏之法又何可以五歲¶
再閏之辭泥乎管見如此未知當否姑志于此以俟知¶
者而就正云其一章置閏之次具于左方以便遺忘同¶
志者宜取焉¶
一年二年三年第一閏當在此年八月置或進在七月¶
或退在九月者間亦有之¶
<pb:KR3k0043_WYG_053-41b>¶
四年五年六年第二閏當在此年五月置或進在四月¶
或退在六月者間亦有之¶
七年八年九年第三閏當在此年二月置或進在正月¶
或退在三月者間亦有之(已上三閏皆/是三年一閏)¶
十年十一年第四閏當在此年十月置或進在九月或¶
退在十一月者間亦有之(此是五/年再閏)¶
十二年十三年十四年第五閏當在此年六月置或進¶
在五月或退在七月者間亦有之¶
<pb:KR3k0043_WYG_053-42a>¶
十五年十六年十七年第六閏當在此年三月置或進¶
在二月或退在四月者間亦有之(已上二閏皆/是三年一閏)¶
十八年十九年第七閏當於此年十二月置或進在十¶
一月退在明年正月者有之(此是五/年再閏)¶
右十九歲七閏之數次大約如此葢因授時厯紀年斟¶
酌其序則然耳以類而推不中不逺矣其氣朔盈虛積¶
實細數則自如旁通纂圖所推但旁通纂圖皆只定其¶
所閏之年而不言其所閏在何月則是閏年非閏月也¶
<pb:KR3k0043_WYG_053-42b>¶
愚不知其若然定其所閏之月則如所謂借下年日數¶
凑作閏者當於此年何月置耶識者豈宜無見於此愚¶
奚庸贅¶
　　　閏無中氣¶
置閏之法積十九年所餘之日而已七閏大畧已見日¶
度所餘之説矣所謂斗柄兩辰之間其説易明所謂閏¶
無中氣者二十四氣十二為中十二為節一月兼具中¶
節則為常月其節氣或在月中其中氣或在月晦朔之¶
<pb:KR3k0043_WYG_053-43a>¶
間是為無中氣則為閏也尚書正義曰無閏即三年差¶
一月以正月為二月也九年差三月以春為夏也十七¶
年差六月則四時相反也此履端歸餘所以重閏課厯¶
得失必考諸閏也¶
　　　釋春秋譏失閏¶
左傳襄公二十七年經書冬十二月乙亥朔日有食之¶
傳云十一月乙亥朔日有食之辰在申司厯過再失閏¶
矣杜預以長厯推之曰周十一月今九月也斗當建戌¶
<pb:KR3k0043_WYG_053-43b>¶
而猶在申故知再失閏也前志劉歆厯譜亦以為辰在¶
申而司厯以為在戌史書以為建亥周十二月夏建亥¶
之月也其説與杜預皆同後秦姜岌乃謂襄公二十七¶
年十月乙亥朔日有食之以定朔而考其交㑹應在此¶
月不為再失閏又曰劉歆三綂厯不可施於春秋而傳¶
之違失亦甚多皆此類也觀岌之言非惟不取劉歆之¶
説併左氏傳杜預長厯而非之矣唐一行亦曰長厯日¶
子不在其月則改易閏餘以求合故閏月相拒近則十¶
<pb:KR3k0043_WYG_053-44a>¶
餘月逺則七十餘月此杜預所甚謬也然則左氏杜預¶
所謂再失閏者皆非歟意者數百載之下仰求數百載¶
之上各據一法各探一説所以不同也古之書傳編年¶
紀時日非如後世之詳悉惟春秋井井有條而又因史¶
策之誤而書之以示司厯之過故後人推考前代之歲¶
月凡得一言一話則據以為證如得火猶西流之説則¶
據以為再失閏三失閏之辯如得十月之交朔日辛卯¶
日有食之説則據以為平朔定朔之辯亦如得左氏再¶
<pb:KR3k0043_WYG_053-44b>¶
失閏之一説則據以推春秋之年代也何怪乎紛紛異¶
端迭相訾毁者乎¶
　　　釋火西流¶
哀公十二年經書冬十二月螽仲尼以為火伏而後蟄¶
者畢今火猶西流司厯過也杜預注云周十二月今之¶
十月是歲失置一閏誤以九月為十月也故有螽劉歆¶
厯譜云以建申流火之月為建亥司厯誤以七月為十¶
月也張晏注班志云當八月建酉而司厯誤以八月為¶
<pb:KR3k0043_WYG_053-45a>¶
十月再失閏也杜預謂九月誤為十月則一失閏張晏¶
謂八月誤為十月則再失閏劉歆謂七月誤為十月則¶
三失閏三者之説何如哉按仲尼之言曰火伏而後蟄¶
者畢今火猶西流司厯過也夫大火心星也心星伏而¶
入北方則十月也心星猶西流而未入北方則猶九月¶
也劉歆知七月流火而不知大火八月亦謂之西流也¶
張晏知八月流火而不知九月猶西流也火猶西流蟄¶
蟲未畢伏以九月為十月明矣以九月為十月則失一¶
<pb:KR3k0043_WYG_053-45b>¶
閏曉然矣杜預之言是歆晏之言非也杜預長厯以劉¶
歆三統厯最踈其謂是歟(張晏誤以襄公二十七年再/失閏之事而釋此也一行議)¶
(厯亦云以九/月為十月)魯自文公不視朔至哀公凡百餘年莫能¶
正厯其為失閏多矣故春秋日食甲乙者三十四而劉¶
歆三綂厯惟一食杜預以此知其厯術比諸家最踈也¶
杜預推春秋之傳詳且審矣然閏月相拒近則十餘月¶
逺則七十餘月一行又何復以此譏杜預之謬失春秋¶
假日月以定厯數故合朔先天則經書日食以糾之中¶
<pb:KR3k0043_WYG_053-46a>¶
氣後天則傳書南至以明之後人推究何以紛紛而無¶
定論也(後三正論亦/以流火為正)¶
　　　月道　　　　　　　　　　考　索(後同/)¶
按漢志月有九行者黒道二出黄道北赤道二出黄道¶
南白道二出黄道西青道二出黄道東以月道出入黄¶
道故謂之九道一行考月行出入黄道為圖三十六究¶
九道之増損作大衍厯五代司天考載王朴明九道以¶
步月作欽天厯曰九道者月軌也其半在黄道内半在¶
<pb:KR3k0043_WYG_053-46b>¶
黄道外去極逺六度出黄道謂之正交入黄道謂之中¶
交自古雖有九道之説葢亦知而未詳徒有祖述之文¶
而無推步之用今以黄道一周分為八節一節之中分¶
為九道盡七十二道而使日月無所隠其邪正之勢焉¶
葢月之出入黄道時異而日不同非渾天所能述要之¶
極逺不過六度則大數可知矣¶
　　　月道隂厯陽厯¶
班志曰陽厯者先朔而月生隂厯者後朔而月生一行¶
<pb:KR3k0043_WYG_053-47a>¶
曰月道表曰陽厯其裏曰隂厯夫朔而後月生所謂三¶
月哉生明月之三日為朏是也先朔之月為晦今而曰¶
月生何也按鄧平等法一月之日止於二十九日半强¶
是一月猶餘半日弱也其曰先朔月生後朔月生此必¶
半日之間合朔有遲速故月生有先後藉之以厯明之¶
曰陽曰隂也又不然則太初厯猶用平朔而未用定朔¶
也一行所謂日道表為陽厯裏為隂厯者此以日道為¶
主而配驗月道之交有表有裏故厯之名亦曰陽曰隂¶
<pb:KR3k0043_WYG_053-47b>¶
也一行九道議曰隂陽厯交或在四立或在分至所交¶
並同而出入之行異葢九道者月道也青道二朱道二¶
白道二黑道二八行兼黄道而為九也曰隂陽厯交者¶
月道自裏而交於日道之表或自表而交於日道之裏¶
故曰隂陽交厯也曰所交則同而出入之行異者以月¶
道交日道春分與秋分同冬至與夏至同其於四立也¶
亦然特其所以不同者黄道居中月道或出其東而入¶
其西或入其北而出其南也所謂東交於角西交於奎¶
<pb:KR3k0043_WYG_053-48a>¶
是也又有朔交望交者朔交為初交望交為中交也皆¶
視隂陽厯而正其行也然則隂陽厯之名正為日月之¶
會朔望之交設耳青赤為陽白黑為隂隂為裏陽為表¶
九歲而一終謂之九道百七年而小終八十一章而九¶
終¶
　¶
　¶
　¶
<pb:KR3k0043_WYG_053-48b>¶
　¶
　¶
　¶
　¶
　¶
　¶
　¶
　稗編卷五十三¶
