# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.930490
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十四
<pb:KR3k0043_WYG_054-1a>¶
欽定四庫全書¶
　稗編卷五十四　　　　　明　唐順之　撰¶
　　諸家十二(厯/)¶
　　　日蝕議　　　　　　　　　唐一行¶
一行日議云日君道也無朏魄之變月臣道也逺日益¶
明近日益虧人臣之象也望而正於黃道是謂臣干君¶
明則陽斯蝕矣又曰十月之交日有食之於厯當蝕君¶
子猶以為變詩人悼之然則古之太平日不食星不孛¶
<pb:KR3k0043_WYG_054-1b>¶
葢有之矣又曰月或變行以避日或五星潜在日下禦¶
侮以救日或涉交數淺或陽盛隂㣲則不蝕或德之休¶
明則天為之隱雖交不蝕此四者皆德教之所由生也¶
又曰劉歆賈逵近古大儒豈不知軌道所交朔望同術¶
哉(日行黄道月有九道其所行之道遇交則有剥蝕之/變也至於合朔如合璧則不蝕其交不軌道則食也)¶
(故驗日食者必以日/躔月道之交驗之耳)以日食非常故闕而不論魏黃初¶
以來治厯始課日食疎宻張子信劉焯賈曽元之徒又¶
謂日月可以宻率求以戊寅麟德厯推春秋之時於厯¶
<pb:KR3k0043_WYG_054-2a>¶
應食而春秋不書者尚多則日食必交限其入限者必¶
不盡食開元十二年七月朔於厯當食半强自交趾至¶
於朔方候之而不食十三年十二月朔於厯當食太半¶
而亦不食然後知德之動天不俟終日若因開元二蝕¶
不驗遽變交限而從之則差者益多杜預以日月動物¶
雖行度有大量不能不少有盈縮故有交會而不食者¶
是也一行因以員儀度日月之經令二經相掩以驗食¶
分之限又曰日月相會大小相若而月在日下自京師¶
<pb:KR3k0043_WYG_054-2b>¶
斜射而望之假令中國食之既而南方戴日之下所虧¶
纔半日外反觀則交而不食(此則隨地/而驗之也)又曰使日食皆¶
不可以常數求則無以稽厯數之疎宻若可以常數求¶
則無以知政之休咎矣¶
按通鑑開元二年日食不驗姚崇表請書之史册其後¶
太史奏麟德厯疎日食屢不效遂令一行改造新厯今¶
一行乃云開元十二年七月十三年二月於厯當食而¶
不食乃曰德之動天不俟終日孰謂一行䛕言復蹈姚¶
<pb:KR3k0043_WYG_054-3a>¶
崇之武耶何者太史奏日食屢不效實開元九年也是¶
年詔一行作新厯十五年而草成十七年而頒行按一¶
行所論開元十二年日食尚以麟德舊厯驗之而新厯¶
猶未成也舊厯日食屢不效此乃厯疎之故而一行乃¶
云德之動天不俟終日恐未免蹈姚崇之武也¶
　　　交食起復方位(二節/)　　　　沈　括(後同/)¶
或問予以日月之形如丸邪如扇也若如丸則其相遇¶
豈不相礙予對曰日月之形如丸何以知之以月盈虧¶
<pb:KR3k0043_WYG_054-3b>¶
可驗也月本無光猶銀丸日耀之乃光耳光之初生日¶
在其傍故光側而所見纔如鈎日漸逺則斜照而光稍¶
滿如一彈丸以粉塗其半側視之則粉處如鈎對視之¶
則正圓此有以知其如丸也日月氣也有形而無質故¶
相直而無礙¶
又問日月之行日一合一對而有蝕不蝕何也予對曰¶
黃道與月道如二環相疊而小差凡日月同在一度相¶
遇則日為之蝕在一度相對則月為之虧雖同一度而¶
<pb:KR3k0043_WYG_054-4a>¶
月道與黄道不相近自不相侵同度而又近黄道月道¶
之交日月相值乃相凌掩正當其交處則蝕而既不全¶
當交道則隨其相犯淺深而蝕凡日蝕當日道自外而¶
交入于内則蝕起于西南復于東北自内而交出于外¶
則蝕起于西北而復于東南日在交東則蝕其内日在¶
交西則蝕其外蝕既則起于正西復于正東凡日蝕月¶
道自外入内則蝕起于東南復于西北自内出外則蝕起¶
于東北而復于西南月在交東則蝕其外月在交西則¶
<pb:KR3k0043_WYG_054-4b>¶
蝕其内蝕既則起于正東復于西交道每月退一度餘¶
凡二百四十九交而一朞故西天法羅睺計都皆逆歩¶
之乃今之交道也交初謂之羅睺交中謂之計都¶
　　　論蝕限¶
慶厯中有一術士姓李多巧思嘗木刻一舞鍾馗髙二¶
三尺右手持鐵簡以香餌置鍾馗左手中鼠緣手取食¶
則左手扼鼠右手運簡斃之以獻荆王王館於門下會¶
太史言月當蝕於昏時李自云有術可禳荆王試使為¶
<pb:KR3k0043_WYG_054-5a>¶
之是夜月果不蝕王大神之即日表聞詔付内侍省問¶
状李云本善厯術知崇天厯蝕限太弱此月所蝕當在¶
蜀中以㣲賤不能自通始以機巧干荆邸今又假禳禬¶
以動朝廷耳詔送司天監考驗李與判監楚衍推歩日¶
月蝕遂加蝕限二刻李補司天學生至熈寧元年七月¶
日辰蝕東方不效却是蝕限大强厯官皆坐謫令監官¶
周琮重修復減去慶厯所加二刻茍欲求熈寧日蝕而¶
慶厯之蝕復失之議久紛紛卒無巧算遂廢明天復行¶
<pb:KR3k0043_WYG_054-5b>¶
崇天至熈寧五年衛朴造奉元厯始知舊蝕法止用日¶
平度故在疾者過之在遲者不及崇明二厯加減皆不¶
曾求其所因至是方究其失¶
　　　晝夜刻數　　　　　　　　馬端臨¶
書堯典日永日短蔡氏傳日永晝六十刻夜四十刻日¶
短晝四十刻夜六十刻授時厯夏至晝六十二刻夜三¶
十八刻冬至晝三十八刻夜六十二刻按先儒說此等¶
不同處皆云晝夜刻數與日出入刻數不同葢日未出¶
<pb:KR3k0043_WYG_054-6a>¶
前二刻半而天已明即屬乎晝日已入後二刻半而天¶
未暝亦屬乎晝故晝刻常多於日出入刻五刻或以晝¶
夜刻數言或以日出入刻數言所以不同近代三山林¶
永叔齊如此説然今授時厯日出入刻數即是晝夜刻¶
數觀於春秋分晝夜皆五十刻則日必出夘中入酉中¶
可見往往地有在南在北之不同蔡氏據地中而言故¶
晝夜刻數長極于六十短止於四十授時厯據今燕都¶
而言故晝夜刻數長極於六十二短極於三十八其不¶
<pb:KR3k0043_WYG_054-6b>¶
同如此而已愚蓋因國朝名臣事略郭太史守敬之說¶
而推之如此郭氏之說極明偹觀者盍亦攷焉¶
　　　分至晝夜長短　　　　　　管　窺¶
厯中晝夜刻數長短大抵冬夏至左右皆十二日十日¶
進退一刻春秋分左右皆只五六日進退一刻日之長¶
短係黃道過北之不同葢北極出地三十六度故自赤¶
道北之天體皆以近北極之故在地上多在地下少南¶
極入地三十六度故自赤道南之天體皆以近南極之¶
<pb:KR3k0043_WYG_054-7a>¶
故在地下多在地上少所以黃道自北過南則日入地¶
漸深出地漸少而刻數漸晝減而夜增黄道自南過¶
北則日入地漸淺出地漸髙而刻數漸畫增而夜減但¶
春秋分是黄道與赤道交處日就竪處行則過北之勢¶
直而速故只五六日進退一刻冬夏至黄道與赤道相¶
去各三十四度為最逺日就横處行或自西而趨東或¶
自東而趨西其過為南北之勢斜而緩故十日二十日¶
方進退一刻按圖可見矣¶
<pb:KR3k0043_WYG_054-7b>¶
　　　五星議(三節/)　　　　　　　唐一行¶
嵗星自商周迄春秋之季率百二十餘年而超一次至¶
戰國其行浸急及漢哀平間八十四年而超一次因以¶
為常此其與餘星異也姬氏出於威靈仰之精受木行¶
正氣嵗星主農祥后稷慿焉故周人常閲其禨祥而觀¶
善敗其始王也次于鶉火以逹天黿及其衰也淫於𤣥¶
枵以害烏帑又其後也嵗星失行於上而侯王不寧於¶
下則木緯失行之勢宜極於大運之中理數然也唐開¶
<pb:KR3k0043_WYG_054-8a>¶
元十二年上距西漢河平三年七百五十年考其行度¶
猶未甚盈縮則哀平後不復每嵗漸差也春秋僖公六¶
年嵗隂在夘嵗星在析木昭公三十二年亦星隂在卯¶
嵗星在星紀三統厯因以為超一次之率考其實猶百¶
二十餘年超一次近代諸厯以八十年齊之或行速而¶
用緩率故或差三次於古或差三次於今一行因為嵗¶
星差合術且曰五事感於中而五行之祥應於下五緯¶
之變彰於上王者失典刑之正則星辰之亂行汨彛倫¶
<pb:KR3k0043_WYG_054-8b>¶
之叙則天事為之無象當其亂行無象又可以厯紀齊¶
乎故襄公二十八年嵗在星紀而滛於𤣥枵至三十年¶
始及娵訾之口超次而前二年守之其餘皆此類也又¶
曰五星留逆伏見之數表裏盈縮之行皆繫之於時而¶
象之於政不然皇天何以隂隲下民警悟人主哉近代¶
算者昧於象占者迷於數覩五星失行皆謂之厯舛故¶
校厯必稽古記註入氣行度上下相距反覆相求茍獨¶
異常失行可知矣¶
<pb:KR3k0043_WYG_054-9a>¶
一行既謂五星失行不可以厯紀齊覩五星失行者亦¶
不可歸罪於厯舛猶且詳為嵗星差合之術又参較諸¶
厯五星行度數百事其故何也太史公之言曰五星失¶
軌度則占又曰雖有明天子必占熒惑之所在是知五¶
星遲留伏見足以驗政治之得失故古人詳為之法也¶
五星行度有舒有速金水輔日而行謂之輔星一嵗一¶
周天火曰熒惑二嵗周天木曰嵗星嵗易一次十二嵗¶
而周天土曰鎮星三十嵗而周天其盈縮也近日而疾¶
<pb:KR3k0043_WYG_054-9b>¶
逺日而遲去日極逺勢盡而留此其大畧也¶
　　　五星行度　　　　　　　　沈　括¶
予嘗考古今厯法五星行度唯留逆之際最多差自内¶
而進者其退必向外自外而進者其退必由内其跡如¶
循栁葉兩末鋭中間往還之道相去甚逺故兩末星行¶
成度稍遲以其斜行故也中間成度稍速以其徑㨗故¶
也厯家但知行道有遲速不知道徑又有斜直之異熈¶
寧中預領太史令衛朴造厯氣朔已正但五星未有候¶
<pb:KR3k0043_WYG_054-10a>¶
簿可驗前世修厯多只增損舊厯而已未曾實考天度¶
其法須測驗每夜昏曉夜半月及五星所在度秒置簿¶
録之滿五年其間剔去雲隂及晝見日數外可得三年¶
實行然後以算日綴之古所謂綴術者此也是時司天¶
厯官皆承世族𨽻名食禄本無知厯者惡朴之術過己¶
羣沮之屢起大獄雖終不能摇朴而候簿至今不成奉¶
元厯五星歩術但增損舊厯正其甚謬處十得五六而¶
已朴之厯術今古未有為羣厯人所沮不能盡其藝惜¶
<pb:KR3k0043_WYG_054-10b>¶
哉¶
　　　三正若循環説(主夏/時)　　　　章俊卿¶
太史公律書言兵之當用與否以配隂陽之周旋言神¶
生於無而成於有以配律聲之相因及其論厯也先言¶
古厯作於孟春必驗子規嘷為寅月鷄鳴三聲為寅時¶
次言王者之正必率天由人三苖亂德而孟陬(正/月)殄滅¶
舜禹相命而寅正以建又其次言商丑周子若循環然¶
窮則反本秦人未睹其真漢初復仍其舊至於武帝太¶
<pb:KR3k0043_WYG_054-11a>¶
初而始用夏正也觀太史公之言之意即夫子行夏之¶
時之說也其意若曰三王之正若循環然夏寅商丑周¶
子亦既窮矣秦人當復建寅而反建亥漢當反秦而復¶
因秦是窮當反本而不知反也葢至於太初之元方反¶
本耳其論忠質文之尚亦曰三王之道若循環葢言周¶
秦文弊漢當復用夏忠也其言漢得天統亦述漢除秦¶
暴所以承天順人繼三王之統也班固不悟此意乃以¶
斷蛇著符為得統之證則非矣雖然太史公之論厯也¶
<pb:KR3k0043_WYG_054-11b>¶
既主寅正而言律則本黄鍾建子之月且曰萬事根本¶
者何哉嗟乎此太史公所以深得以律起厯率天由人¶
之意也¶
　　　三統厯譜說(易春秋天/人之道)¶
劉氏謂春秋書一元以統始易有太極也春秋二以目¶
嵗太極生兩儀也於春每月書王(王正月王二月/王三月是也)易象¶
三極之統也於四時雖無事必書時月兩儀生四象也¶
時月以建分至啟閉之分四象生八卦也象事成敗八¶
<pb:KR3k0043_WYG_054-12a>¶
卦定吉凶也朝聘㑹盟吉凶生大業也易天也春秋人¶
也故易春秋天人之道也夫易有太極是生兩儀兩儀¶
生四象四象生八卦八卦定吉凶吉凶生大業易上繫¶
之文也劉氏從而附合春秋之條是則然矣惟於春每¶
月書王象易三極之說厠於兩儀生四象之間未免牽¶
合附會强生一說觀歆之意葢欲以此數條附太衍之¶
數耳其說曰元始一也春秋二也三統三也四時四也¶
一二三四合為十也以五乗十大衍五十之數也道據¶
<pb:KR3k0043_WYG_054-12b>¶
其一故其用四十九也歆之意如此烏得不加書王象¶
三極之極厠諸兩儀四象之間哉大衍之數分而為二¶
以象兩掛一以象三揲之以四以象四時歸竒於扐以¶
象閏此與太極生兩儀之文不相屬而歆附㑹之所以¶
有拘而不通者也况歆以太極三統兩儀四象合為大¶
衍之數其八卦定吉凶吉凶生大業之說則又不言其¶
所以合大衍之數之意又何謂哉杜預言其最疎班固¶
誤以為最宻隋志言其辨而非實班固惑之遂採以為¶
<pb:KR3k0043_WYG_054-13a>¶
志其謂是歟(厯譜乃曰以某法乘某法得某數始推大/衍象得月法合天地始終得閏法之類半)¶
(是半非不可/以盡信也)夫易春秋之道未嘗不貫通正不必牽合¶
其文而强合其義亦不必以春秋虛數合大衍實數也¶
人之耳目鼻口脉絡未嘗不貫通而必欲强合其形則¶
拘矣唐志厯法曰漢厯一本於律劉歆以春秋易象推¶
合其數蓋附會之説也唐志之言盡之矣劉子政以五¶
福配六極一極無所附遂足之以厥罰眊之說歆葢蹈¶
此其父說矣向以王鳯擅權之故而推洪範之應其意¶
<pb:KR3k0043_WYG_054-13b>¶
則忠歆以王莽即真之故而多為附會之談其意則佞¶
此尤不可不辨者也¶
古日法月法會數通數之類不可悉紀每一厯各垂一¶
法要其歸則一而已一行更積法(積算/之法)曰演法更日法¶
曰通法更周天曰乾實與夫班志以紀為統姜岌以元¶
為紀其名不齊考論其實斯可矣邉韶之議曰數出於¶
秒忽以成毫釐毫釐積以成分寸兩離既定日月離行¶
初行生分積分成度日行一度一嵗而周故為法者各¶
<pb:KR3k0043_WYG_054-14a>¶
生度法法有疎宻兩科其歸一也斯言可以類通矣¶
　　　論大衍厯¶
一行倚大衍之數立推歩之法是一行求合於大衍者¶
也非大衍合一行之數也大衍之數無窮倚此數立此¶
法庶乎其有所據依亦猶太初以律起厯之意也一行¶
厯本議曰天數五地數五五位相得而各有合所以成變¶
化而行鬼神也此易繫之文一行舉以為議厯之本葢¶
其意所主在乎五位相得而各有合之一言是以推而¶
<pb:KR3k0043_WYG_054-14b>¶
廣之無往而不合也歐陽修志唐厯曰厯起於數數者¶
自然之用也其用無窮而無所不通以之於律於易皆¶
可合也是亦一行之意歟雖然一行亦豈能外諸厯家¶
之法而獨推大衍而為法歟一行變諸家之法之名而¶
從大衍之數也諸厯雖不倚大衍以立法而其中亦有¶
與大衍暗合之道矣一行之言曰天數始於一地數始¶
於二此即易繫天一地二之説諸厯之所用同也所謂¶
天數中於五地中於六為二中此即班固志五六者天¶
<pb:KR3k0043_WYG_054-15a>¶
地之中合之說也所謂天數終於九地數終於十為二¶
終此即班固十九年為章合天地終數得閏法之說也¶
所謂天有五音所以司日地有六律所以司辰此即揚¶
子雲聲生於日律生於辰之說也此其與諸家之説同¶
者如是也自一而降為五行生數自六以往為五行成¶
數一六而退極五十而增極(中極居五六之間故/六退極五增極也)一六¶
為爻位之統五十為大衍之母(大衍之説五十或者以/為五為十者一生而六)¶
(成之一與六合所以為爻位之統五生而十成之五與/十合所以五與十為大衍之母也又曰五至十則六七)¶
<pb:KR3k0043_WYG_054-15b>¶
(八九在其中間矣大衍之數五十而六為太隂七為少/陽八為少隂九為老陽皆自五十之數之揲也故曰五)¶
(十大衍之母也自一至六則二三四五在其/中間即六爻之數也故曰一六爻位之統也)成數乗生¶
數其算六百為天中之積(成數六七八九十生數一二/三四五成數共成四十也生)¶
(數共為十五也以四十乘十五則是四十箇十五共/得六百之數也以十五乗四十亦得六百之數也)生¶
數乗成數其算亦六百為地中之積合千有二百以五¶
十約之則四象周六爻也(千二百之數五十箇二十四/也四六二十四四象周六爻)¶
(也/)以二十四約之則太極包四十九用也(千二百之數/亦得二十四)¶
(箇五十也虚一不用/太極包四十九用也)綜生數約中積皆十五(成數四十/也四十箇)¶
<pb:KR3k0043_WYG_054-16a>¶
(十五則得中積六百之數/故日成數約中積者十五)綜成數約中積皆四十(生數/十五)¶
(也十五箇四十亦得中積六百之數故曰生數約中積/四十也十五四十乗六百之數可也復約之而歸于十)¶
(五四十/亦可也)兼而推天地之數以五位取之復得二中之合¶
也(四十與十五即五十五天數二十五地數三十天地/之數五十有五與地合也天之中數五地之中數六)¶
(也五五二十五五六三十共成五十有/五故曰以五位取之復得二中之合也)蓍數之變九六¶
各一乾坤之象也(乾為九九老陽坤為六/六老隂各居其一也)七八各三六¶
子之象也(七為少陽震長男坎中男艮少男凡三少陽/也八為少隂巽長女離中女兊少女凡三少)¶
(隂/也)故爻象通乎六十策數行乎四百四十是以大衍為¶
<pb:KR3k0043_WYG_054-16b>¶
天地之樞如環之無端此一行取以為起厯之法也其¶
候卦則本乎月令(七十二候/之卦也)日卦則本乎孟氏章句(十/二)¶
(卦主十二月/復遘之類也)定朔則本乎劉孝孫傅仁均嵗差則本乎¶
虞喜何承天更積法曰演法變日法曰通法改周天曰¶
乾實此又一行變諸厯法之名以從大衍之類也唐志¶
曰自太初至麟德厯有二十三家與天雖近而未宻也¶
至於一行密矣其倚數立法固無以易也後世雖有改¶
作皆依倣而已唐志之言誠是也特其知大衍之厯倚¶
<pb:KR3k0043_WYG_054-17a>¶
易數之法而不知其變諸厯之衍以從大衍之數是以¶
表而出之¶
　　　大衍演天地之數¶
以大衍起數者自伏羲始以大衍名厯者自一行始夫¶
衍者演天地之數也後世之厯多以古律起而一行太¶
衍厯獨以易數起焉勾稽㣲秒分積毫釐葢有得於伏¶
羲之遺畫君子安可以疎議一行哉今以大衍厯觀之¶
一六為爻位之統五十為大衍之母合二始以位剛柔¶
<pb:KR3k0043_WYG_054-17b>¶
所以明天一地二之數也合二中以通律吕所以正天¶
五地六之數也合二終以紀閏餘所以窮天九地十之¶
數也以生乗成吾於六百而得天中之積焉以成乗生¶
吾又於六百而得地中之積焉自一六至五六一七至¶
五七一八至五八一九至五九一十至五十生成相乗¶
各有六百吾又於是而得千二百之算焉一行固非拘¶
於數者葢積黍之法可行而黍之小大則不可積斷竹¶
之制可倣而孔之厚薄則不可均按尺之説可驗而尺¶
<pb:KR3k0043_WYG_054-18a>¶
之長短則不可證又孰若以無形而御有形以不物而¶
制有物哉吁此大衍厯起於易所以為後世之精宻者¶
歟不然唐自太初至麟德凡二十三家何以獨稱美於¶
大衍乎然而大衍起算亦不專於易也葢嵗星得於虞¶
喜日食得於羌岌定朔得於傅仁均九道得於張子信¶
而演紀之瑞日在虚一度又得於堯之甲子此尤足以¶
見其通而不溺於術數也¶
　　　總論諸厯(三節/)¶
<pb:KR3k0043_WYG_054-18b>¶
西漢之厯莫善於太初東漢之厯莫善於四分由魏至¶
隋莫善於皇極在唐則大衍為善在五代則欽天為善¶
然其立法各有不同太初以八十一為日法四分則用¶
蔀月九百四十皇極則用一千二百四十二大衍則用¶
二千四十欽天則用七千二百其多寡之異何耶太初¶
以三百八十五為斗分四分則用章法十九皇極則用¶
萬二千一十有六大衍又以七百七十九為虚分欽天¶
則一千八百八十四其損增又如此之異何耶太初諸¶
<pb:KR3k0043_WYG_054-19a>¶
厯則日為一法度為一法至大衍又合日度為一法太¶
初諸厯則餘分置於斗分至大衍則餘分置於虚分此¶
又何耶太初之厯本於鍾律以八十一分為統母其數¶
起於黄鍾之籥而終漢之厯號為最詳開元之厯本乎¶
大衍以四十九分為算而終唐之世號為最宻是非所¶
祖之多門而為數則同也黄帝造厯元起辛夘高陽氏¶
起乙夘虞舜用戊午夏商周以三統改正朔是非立元¶
之多門為數則同也漢靈帝時劉洪作乾象厯以五百¶
<pb:KR3k0043_WYG_054-19b>¶
八十九為紀四百四十五為斗分魏文帝時韓翊造黄¶
初厯以四千八百八十三為紀法千二百五為斗分漢¶
之厯或八十一為法魯之厯或以九百四十為算是非¶
倚數之多門而為數則一也¶
自劉歆作三統厯推易以合春秋然後知作厯不可無¶
所本自杜預序長易以為天運必有差而後知用厯之¶
不可有所拘秦漢以來古厯不傳所存者自黄帝至魯¶
凡七家其用於漢初惟顓帝厯耳然度數之失服色之乖¶
<pb:KR3k0043_WYG_054-20a>¶
議者已非之豈非法久則弊變而通通而久固有所待¶
耶且太初之厯非不宻也然可行於武帝之時至章帝¶
則復失矣四分之厯非不精也然可用於章帝之時至¶
百年而復差矣唐髙祖始用大衍厯至髙宗之麟德則¶
變至中宗之景龍則又變殆明皇時大衍用而景龍又¶
廢矣大衍之精宻宜可傳逺也未幾而復差則為五紀¶
為正元為觀象為崇元又何其紛紛耶葢隨時變通正¶
大易革象之義宋朝之厯率二十年一差又復訂正其¶
<pb:KR3k0043_WYG_054-20b>¶
以是歟¶
天之髙也日月星辰之逺也寒燠雨暘氣數之不齊章¶
蔀紀元餘分之所積以千百年計之猶可運之掌上及¶
其久也有非巧之所能計者此厯久則必差勢之所必¶
至也治厯明時之君子因其差之未逺革而正之無難¶
也其或盡更前人之法而更復疎逺其或增損前人之¶
舊而更加詆毁則非矣自昔黃帝以來厯凡五十餘家¶
皆由氣朔躔度或先天或後天㣲有不應厯象則厯法¶
<pb:KR3k0043_WYG_054-21a>¶
從而變黄帝始調厯顓帝為厯宗至漢則不能定疎宻¶
漢人課之詳矣由漢以來太初厯法為第一三統四分¶
乾象或因革焉而復在疎宻之間葢三統則甚疎而乾¶
象則甚宻也乾象之厯為推歩之師表韓翊楊偉咸遵¶
其舊法而不及深妙翊又復據其術而背其言唐自開元¶
大衍之厯行算數備悉其後雖屢有變更皆不外於一¶
行之數改厯者又從而指其疎謬不特此也北齊文宣¶
悦宋景業䜟緯之佞而改行天寳厯隋髙祖喜張賔陳¶
<pb:KR3k0043_WYG_054-21b>¶
代謝之證而改行開皇厯上之人所以改厯者悦喜䛕¶
佞初不為敬天授民而設也劉孝孫厯法甚精輒為劉¶
暉所抑劉焯推占至詳常不為張胄元所容下之人所¶
以造厯者冒寵嗜利初不揆其法之是非也操是心以¶
往其何以議厯為哉是以知天道逺厯法推測不能每¶
事中程其曰日食不效更考日度可也其曰斗分有差¶
更定宻率可也其曰五星疎逺更驗星躔可也其或一¶
事不中程乃盡更前人之法大抵因其實而實其名異¶
<pb:KR3k0043_WYG_054-22a>¶
其所入之門而同其所歸之極如宋何承天厯法齊用¶
之則為齊厯隋張賓用之則為隋厯也如劉孝孫厯法¶
劉焯更名七曜厯其後又更為皇極厯也一法而異用¶
一厯而數名大抵然也然則自古迄今五十餘厯其立¶
法之異者太初厯本於律大衍厯本於易是也其餘皆¶
襲其法而增損焉耳¶
　　　論厯疎密(五節/)　　　　　　朱　熹¶
今之造厯者無定法只是趕趂天之行度以求合或過¶
<pb:KR3k0043_WYG_054-22b>¶
則損不及則益所以多差因言古之鍾律紐等寸分毫¶
釐絲忽皆有定法如合符契皆自然而然莫知所起古¶
之聖人其思之如是之巧然皆非私意撰為之也意古¶
之厯書亦必有一定之法而今亡矣三代而下造厯者¶
紛紛莫有定議愈精愈密而愈見差舛不得古人一定¶
之法也堯舜以來厯至漢都䘮失了不可考緣如今是¶
這大總紀不正所以都無是處康節厯十二萬九千六¶
百分大故密今厯家所用只是萬分厯萬分厯亦自是¶
<pb:KR3k0043_WYG_054-23a>¶
多了他如何肯用十二萬分¶
天之外無窮而其中央空處有限天左旋而星拱極仰¶
觀可見四遊之説則未可知然厯家之説乃以算數得¶
之非鑿空而言也若果有之亦與左旋拱北之説不相¶
妨此虚空中一圓毬自内而觀之其坐向不同而常左¶
旋自外而觀之則又一面四遊以薄四表而止也¶
厯法要當先論太虛以見三百六十五度四分度之一¶
一一定位然後論天行以見天度加虚度之嵗分嵗分¶
<pb:KR3k0043_WYG_054-23b>¶
既定然後七政乃可齊耳¶
謂天之運無常日月星辰積氣皆動物也其行度疾速¶
或過不及自是不齊使我之法能運乎天而不為天之¶
所運則其疎密遲速或過不及之間不出乎我此虚寛¶
之大數雖有差忒皆可推而不失矣何者以我法之有¶
定而律彼之無定自無差也¶
古人厯法疎闊而差少今厯法愈密而愈差界限愈密¶
則差數愈逺何故以界限密而愈越多也其差則一而¶
<pb:KR3k0043_WYG_054-24a>¶
古今厯法疎密不同故爾看來都只是不曾推得定只¶
是移來輳合天之運行所以當年合得不差明後年便¶
差元不曾推合天運只是旋将厯去合那天之行不及¶
則添些過則减些以合之所以一二年又差如唐一行¶
大衍厯當時最謂精密只一二年後便差¶
　　　論作厯(三節/)　　　　　　　章俊卿¶
漢之厯大率百年而一變唐之厯大率四十年而一變¶
近年以來作厯委之星翁厯家專政故大率二十年一¶
<pb:KR3k0043_WYG_054-24b>¶
變由今而欲考新厯之異同驗交蝕之得失盍亦委之¶
儒者乎至宋朝司天有監太史有局皆以儒臣提舉之¶
今日能舉行其制則推五星聚奎必有如竇公儼者定¶
渾儀占象必有如蘇公頌者¶
善言厯者當因天以求合不為合以驗天不善言厯者¶
為合驗而已矣善言厯者有三説一曰氣二曰象三曰¶
數不善言厯者數而已矣葢數可以類推而日月星辰¶
之行有象而見于上四時寒暑之炁無形而運於下二¶
<pb:KR3k0043_WYG_054-25a>¶
者皆動物也其可執其一定之數以驗其運行而不息¶
者乎故嘗謂清臺之候乃厯象之𤣥龜也一晷度之差¶
吾志矣一星辰之動吾著焉旦旦而求之歩其前者推¶
其後來而毫髪無遺算奈之何預為合以驗天而執其¶
一定以驗二者之常動此漢唐以來治厯者無慮數十¶
家其始未嘗不密而後未嘗不疎者豈非以此歟(所貴/乎治)¶
(厯明時之君子正/以隨時變通也)革卦第四十九象言治厯明時或者¶
以為合大衍之數非也葢厯久必差不可不改革耳¶
<pb:KR3k0043_WYG_054-25b>¶
蔡氏曰當初造厯便合併天運所蹉之度都算在裏幾¶
年蹉幾分幾年蹉幾度将這蹉數都做正數算直推到¶
盡頭如此庶幾厯可以正而不差也¶
　　　論授時厯　　　　　　　　葉子竒¶
厯自上古黄帝以後莫不隨時考驗以與天合故厯法¶
無數更之弊及秦滅先世之術置閏於嵗終古法殫廢¶
矣由漢而下以積年日法為推歩之凖以至於今夫天¶
運流行而不息欲以一定之法拘之未有久而不差之¶
<pb:KR3k0043_WYG_054-26a>¶
理差而必改其勢有不得不然者乃命改造儀象日測¶
月驗以與天合庶永終無弊元詔定厯名曰授時取堯¶
典敬授人時之義自古厯多用一定之法故未久而差¶
由不知天為動物而嵗亦畧有差也古厯雖立差法五¶
十年差一度又太過一百年差一度又不及七十五年¶
差一度稍為近之尚未精密元朝以八十一年而差一¶
度算已往減一算算将來加一算始為精密¶
　　　論回回厯　　　　　　　　餘冬序録¶
<pb:KR3k0043_WYG_054-26b>¶
漢律厯志曰三代既沒五伯之末史官䘮紀疇人子弟¶
分散或在夷狄夷狄之有厯亦自中國而流者也然東¶
夷北狄南蠻皆不聞有厯而西域獨有之葢西域諸國¶
當崑崙之陽於夷狄中為得風氣之正故多異人若天¶
竺梵學婆羅門伎術皆西域出也自隋唐以來已見於¶
中國今世所謂回回厯者相𫝊為西域馬可之地年號¶
阿喇必時異人瑪哈穆特之所作也以今考之其元實起¶
於隋開皇十九年己未之嵗其法常以三百五十五日¶
<pb:KR3k0043_WYG_054-27a>¶
為一嵗嵗有十二宫宫有閏日凡百二十有八年閏三¶
十有一日又以三百五十四日為一周周有十二月月¶
有閏日凡三十年閏十有一日厯千九百四十一年而¶
宫月甲子再㑹其白羊宫第一日日月五星之行與中¶
國春正定氣日之宿直同其用以推歩分經緯之度著¶
陵犯之占厯家以為最密元之季世其厯始東逮我高¶
皇帝之造大綂厯也得西人之精乎厯者於是命欽天¶
監以其厯與中國厯相恭推歩迄今用之今按嵗之為義¶
<pb:KR3k0043_WYG_054-27b>¶
於文從歩從戌謂推歩從戌起也白羊宫於辰在戌豈¶
推歩自戌時見星為始故與御製文集有授翰林編修¶
馬沙亦黒瑪哈穆特敇文謂大将入胡都得秘藏之書數¶
十百册乃乾方先聖之書我中國無解其文者聞爾道¶
學本宗深通其理命譯之今數月測天之道甚是精詳¶
時洪武壬戌十二月也二人在翰林凡十餘年豈所譯¶
者即此厯書當俟知音考諸¶
唐志九執厯者出於西域開元六年詔太史監瞿曇悉¶
<pb:KR3k0043_WYG_054-28a>¶
逹譯之斷取近距以開元二年二月朔為厯首度法六¶
十月有二十九日餘七百三分日之三百七十三厯首¶
有朔虚分百二十六周天三百六十度無餘分日去沒¶
分九百分度之十三二月為時六時為嵗三十度為相¶
十二相而周天望前曰白博义望後曰黒博义其算皆¶
以字書不用籌策其術繁碎或幸而中不可以為法名¶
數詭異初莫之辨也陳𤣥景等持以惑當時謂一行冩¶
其術未盡妄矣¶
<pb:KR3k0043_WYG_054-28b>¶
　　　策厯問對　　　　　　　　䇿海正𫝊¶
　自古帝王之治天下莫不以治厯明時為首務羲和¶
　欽天之法其詳不可得而聞矣漢作三統厯始立積¶
　年日法為推歩之準後世因之厯唐及宋作者無慮¶
　數十家然行之未久輒復更易其故何耶堯典以閏¶
　月定四時而後世又有所謂嵗差之説不知昉於何¶
　人豈置閏之外復有所謂差之説歟我朝大綂厯法¶
　悉用勝國授時厯之制不用積年日法以嵗實加氣¶
<pb:KR3k0043_WYG_054-29a>¶
　應求冬至以中積加閏應求經朔行之二百餘年無¶
　有改者諸家之厯皆有元顧不能久授時厯不立元¶
　乃能久而無弊何歟夫天運無形而難知所可見者¶
　日月之交而已書詩春秋所載日食俱在朔漢魏以¶
　後日食或在晦何歟近年以來歩交食者率多先後¶
　不同而不能一一密合或謂授時厯法久而不能無¶
　差建議欲增損之者不知果真有所見歟今論厯者¶
　或曰有一定之法或曰無一定之法不過隨時考驗¶
<pb:KR3k0043_WYG_054-29b>¶
　以合於天而已若果有一定之法則皆可以常數求¶
　而修德格天之説為不足信若果無一定之法則不¶
　可以常數求而考測推歩之術為不足慿矣是皆載¶
　諸史冊班班可考¶
造厯者有一定之法乎其無一定之法乎日月之運行¶
星辰之次舍凡可以推歩而知之者亘古今而不變者¶
也而曰無一定之法吾不信也日月之有盈縮脁朒之¶
不齊焉星辰之有遲留疾伏之不同焉而錯綜往來出¶
<pb:KR3k0043_WYG_054-30a>¶
入于二道之間雖竭天下之智巧而不能盡者也而曰¶
有一定之法吾不知也於不可一定之中而叅之隨時¶
考驗之術是乃所以為一定之法也則於厯也其庶幾¶
乎杜預有曰治厯者當順天以求合非為合以驗天知¶
乎此則可與言厯矣請因明問而敬陳之厯數之說其¶
來逺矣書曰欽若昊天厯象日月星辰敬授人時曰在¶
璿璣玉衡以齊七政曰協用五紀若者順之謂也在者¶
察之謂也協者合之謂也即順天以求合之意也易曰¶
<pb:KR3k0043_WYG_054-30b>¶
澤中有火革君子以治厯明時革者改也即隨時以更¶
改之意也由是言之則二帝三王之所以治厯者其法¶
雖不盡傳其意可得而知矣自漢劉歆作三綂厯以一¶
十四萬四千五百一十有一為積年以黃鍾八十一為¶
日法行之一百八十餘年而後天七十八刻其法不行¶
迨及魏晉以迄唐宋作者無慮數十家皆有積年日法¶
而行之愈不能久有百年而改者矣有三四十年而改¶
者矣有一二年而即改者矣是何也天有不齊之運而¶
<pb:KR3k0043_WYG_054-31a>¶
厯拘一定之法不知以順天求合故也元許衡郭守敬¶
之造授時厯也一以考測為主取二至逺近日&ZX-1113fe;酌其¶
中而用之以至元辛巳嵗前冬至日時分秘為氣應以¶
冬至距朔之日為閏應而厯代所謂積年之法俱廢矣¶
以日為萬分分爲百秒而厯代所謂日法俱廢矣今以¶
其法推之以嵗實加氣應即來嵗之冬至也以嵗實加¶
閏應滿朔實去之即來嵗之閏餘也上考往古則每百¶
年長一下驗将來則每百年消一何其密而備也簡而¶
<pb:KR3k0043_WYG_054-31b>¶
明也所以順天以求合而不為合以驗天者也夫厯法¶
之所以易於差忒者以宿度之未真而宿度之未真以¶
天運之不齊耳何也周天三百六十有五四分之一言¶
其常數也殊不知天運常有餘而嵗運常不足其差甚¶
㣲人初不覺晉虞喜以為五十年退一度何承天以為¶
太過倍之而又不及劉焯折取二家中數為七十五年¶
折之近似矣然天有自然之運而以己意斷之可乎故¶
郭守敬始測景驗氣減周嵗為三百六十五日二十四¶
<pb:KR3k0043_WYG_054-32a>¶
分二十五秒加周天為三百六十五度二十五分七十¶
五秒强弱相減差一分五十秒積六十六年有竒而退¶
一度定為嵗差夫古未有閏也至堯而後置閏閏法立¶
則四時之氣候齊矣古未有嵗差也至虞喜諸人而後¶
有嵗差嵗差立則七政之躔度明矣二者相用而不可¶
偏廢者也天運之可驗者莫顯于日月之交食而交食¶
之不爽又係乎朔望之有定耳何也日行一度月行十¶
三度有竒言其平行也二十九日有竒而㑹言其經朔¶
<pb:KR3k0043_WYG_054-32b>¶
也殊不知日者陽之精也行南陸則盈行北陸則縮月¶
者隂之精也近日則行疾逺日則行遲古者止用經朔¶
故月一大一小日食或在朔二月食或在望之前後漢¶
魏以後日食多在晦其弊葢坐此也張衡以月行遲疾¶
分為九道何承天以日行盈縮推定小餘唐李淳風作¶
甲子元厯始立定朔之法淳風又以晦月頻見乃以朔¶
日小餘在日法四分之三已上者虚進一日謂之進朔¶
進之誠是矣然日躔有自然之度而以己意附之可乎¶
<pb:KR3k0043_WYG_054-33a>¶
故虞&ZX-11102f;嘗曰朔在㑹同茍躔次既合何疑於頻大日月¶
相離何拘於間小一行亦曰天事誠密雖四大三小庸¶
何傷郭守敬祖用其說一以辰集時刻所在之日為定¶
朔夫定朔立則交㑹之時日不紊矣交㑹准則天運之¶
先後可驗矣二者相因而不可失一者也我朝大綂厯¶
法悉用授時厯之制洪武中漏刻博士元統節取其法¶
以洪武十七年甲子為厯元其實因之而未嘗改也迄¶
今百十餘年行之而無弊近年以來因交食之際有先¶
<pb:KR3k0043_WYG_054-33b>¶
天後天之不同而不能一一密合議者遂謂其法已久¶
不能無差而欲增損之者愚以為得其人則可不得其¶
人恐未可輕議也葢嘗讀元史李謙厯議而玩其測驗¶
之法自近日以至逺日自近地以至逺地東極高麗西¶
極滇地南踰朱崖北盡鐵勒不可謂不精矣而又上考¶
往古自春秋獻公以來二千一百六十餘年類皆脗合¶
不可謂不密矣何所據而增損之乎或者又疑元綂有¶
年逺數盈漸差天度之説殊不知所謂嵗差云者謂冬¶
<pb:KR3k0043_WYG_054-34a>¶
至日躔赤道之度耳是固當改者也非謂氣朔也氣朔¶
不可改也若曰天運難測或有未盡之數久而方覺則¶
其要又在乎測驗而已今許衡郭守敬所造簡儀仰儀¶
及諸儀表之制具載於史或可倣而行之否乎雖然愚¶
又有説焉戴記有曰聖人有國則日月不食星辰不孛¶
朱子曰王者修德行政用賢去姦能使陽盛足以勝隂¶
則月常避日而不食是或一道也君天下者於日月之¶
薄蝕豈可一諉於數哉¶
<pb:KR3k0043_WYG_054-34b>¶
　¶
　¶
　¶
　¶
　¶
　¶
　¶
　稗編卷五十四¶
