# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.948574
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十五
<pb:KR3k0043_WYG_055-1a>¶
欽定四庫全書¶
　稗編卷五十五　　　　　明　唐順之　撰¶
　　諸家十三(地理/)¶
　　　天地修衍中邉等論　　　　朱　熹(後同/)¶
天問東西南北其修孰多南北順㯐其衍幾何朱子曰¶
修長也㯐狹而長也衍餘也此問四方長短若何若謂¶
南北狹而長則其長處所餘又計多少也答曰地之形¶
量固有當窮但既非人力所能徧厯算術所能推知而¶
<pb:KR3k0043_WYG_055-1b>¶
書𫝊臆説又不足信惟靈憲所言八極之廣原於厯算¶
若有据依然非専言地之廣狹也栁對直謂其極無方¶
則又過矣　問周公定豫州為天地之中東南西北各¶
五千里今北邉無極而南方交趾便際海道里長短夐¶
殊何以云各五千里朱子曰此但以中國地段四方相¶
去言之未説極邉與際海處南邉雖近海然地形則未¶
盡如海外有島夷諸國則地猶連屬彼處海猶有底至¶
海無底處地形方盡周公以土圭測天地之中則豫州¶
<pb:KR3k0043_WYG_055-2a>¶
為中而南北東西際天各逺許多至於北逺而南近則¶
地形有偏耳所謂地不滿東南也　或問周禮以土圭¶
之法測土深正日景以求地中日南則景短多暑日北¶
則景長多寒日東則景夕多風日西則景朝多隂鄭註¶
云日南謂立表處太南近日也日北謂立表處太北逺¶
日也景夕謂日昳景乃中立表處太東近日也景朝謂¶
日未中而景中立表處太西逺日也朱子曰景夕多風¶
景朝多隂此二句鄭註不可非但說倒了看來景夕者¶
<pb:KR3k0043_WYG_055-2b>¶
景晩也謂日未中而景已中蓋立表處近東則取日近¶
午前景短而午後景長也景朝謂日既中而始得朝時¶
之影蓋立表太西則取日逺午前景長而午後景短也¶
問多隂多風之説曰今近東之地自是多風如海邉諸郡¶
極多風每如期而至如春必東風夏必南風不如此間¶
之無定葢土地廣闊無髙山之限故風各以其方至某¶
舊在漳泉驗之早間則風始生至午而盛午後則風力¶
漸微至晩則更無一㸃風色未嘗少差葢風隨陽氣¶
<pb:KR3k0043_WYG_055-3a>¶
生日方升則陽氣生至午而陽氣盛午後則陽氣微故¶
風亦從而盛衰如西北邉多隂非特山高障蔽之故自¶
是陽氣到彼處衰謝盖日到彼方午則彼己甚晚不久¶
即落故西邉不甚見日古語云蜀之日越之雪言其少¶
也所以蜀有漏天言其地多雨如天漏然以此觀之天¶
地亦不甚濶以日月所照及寒暑風隂觀之可以驗矣¶
　朱子曰河圖言崑崙者地之中也地下有八柱互相¶
牽制名山大川孔穴相通素問曰天不足西北地不滿¶
<pb:KR3k0043_WYG_055-3b>¶
東南註云中原地形西北髙東南下今百川滿凑東之¶
滄海則東西南北髙下可知矣　或問天竺國去處極¶
闊朱子曰以崑崙山言之天竺直崑崙之正南所以土¶
地闊而所生亦多異人水經云崑崙去嵩山五萬里看¶
來不㑹如此逺蓋中國至于闐二萬里于闐去崑崙無¶
緣更有三萬里文昌雜録記于闐遣使來貢獻使者自¶
言其西千三百餘里即崑崙山今中國在崑崙之東南¶
而天竺諸國在其正南水經又云黄河自崑崙東北流¶
<pb:KR3k0043_WYG_055-4a>¶
入中國如此則崑崙當在西南上或又云西北不知如¶
何恐河流曲折多入中國後方見其東北流耳佛書所¶
説阿耨山者即崑崙也云山頂有阿耨大池水分流四¶
面去為四大水入中國者為黄河入東海其三面各入¶
南西北海如弱水黒水之類大抵地形如饅頭其撚尖¶
則崑崙也　朱子曰自古無人窮至北海想北海只挨¶
著天殻邉過緣北海地長其勢北海不甚闊地之下與¶
地之四邉皆海水周流地浮水上與天接天包水與地¶
<pb:KR3k0043_WYG_055-4b>¶
問佛家所謂天地四州之説果有之否曰佛家有之中¶
國為南禪部州天竺諸國皆在南禪部州東弗于逮西¶
瞿耶尼北鬱單越亦如鄒衍所說赤縣之類四州統名¶
娑婆世界如是世界凡有幾所而娑婆世界獨居其中¶
其形正圓故所生人物亦獨圓正象其地形葢得天地¶
之中氣其他世界則形皆偏側尖缺而環處娑婆世界¶
之外不得天地之正氣故所生人物亦多不正但其言¶
日初出時先照娑婆世界故其氣和其他世界則日之¶
<pb:KR3k0043_WYG_055-5a>¶
所照或正或昃故氣不和只他此說便自可破彼言日¶
之所照必經厯諸世界了然後入地則一日之中須厯¶
照四處方得周匝今纔得照娑婆一處即已曛黒若更¶
照其他三處經多少時節如此則夜須極長何故今中¶
國晝夜有均停時而冬夏漏刻長短相去亦不甚逺其¶
説于是不通矣¶
　　　論九州山水支脉¶
朱子曰冀州正是天地中間好風水山脉從雲中發來¶
<pb:KR3k0043_WYG_055-5b>¶
雲中正高脊處自脊以西之水則西流入于龍門西河¶
自脊以東之水則東流入于海前靣一條黄河環遶右¶
畔是華山聳立為虎自華來至中為嵩山是為前案遂¶
過去為泰山聳于左是為龍淮南諸山為第二重案江¶
南諸山及五嶺又為第三重案　或問天下之山西北¶
最髙朱子曰然自闗中一支生下函谷以至嵩少東盡¶
泰山此是一支又自嶓冢漢水之北生下一支至揚州¶
而盡江南諸山則又是岷山分一支以盡乎兩浙閩廣¶
<pb:KR3k0043_WYG_055-6a>¶
　朱子曰大凡兩山夾行中間必有水兩水夾行中間¶
必有山江出岷山岷山夾江兩㟁而行那邉一支去為¶
江北許多去處這邉為湖南又一支為建康又一支為¶
福建二廣　朱子曰岷山之脉其一支為衡山者已盡¶
於九江之西其一支又南而東度桂嶺者則包湘源而¶
北經袁潭之境以盡於廬阜其一支又南而東度庾嶺¶
者則包彭蠡之源以北盡於建康其一支則又東包浙¶
江之源而北其首以盡會稽南其尾以盡乎閩粤也¶
<pb:KR3k0043_WYG_055-6b>¶
朱子曰江西山皆自五嶺贛上來自南而北故皆逆閩¶
中山却是自北而南故皆順又曰閩中之山多是北來¶
水皆東南流江浙之山多自南來水多北流¶
　　　又論九州山水　　　　　　蔡　沈(後同/)¶
九峰蔡氏曰河北諸山根本脊脉皆自代北寰武嵐憲¶
諸州乘髙而來其脊以西之水則西流入於龍門西河¶
之上流其脊以東之水則東流而為桑乾幽冀以入于¶
海其西一支為壺口太岳次一支包汾晉之源而南出¶
<pb:KR3k0043_WYG_055-7a>¶
以為析城王屋而又西折以為雷首又次一支乃為太¶
行又次一支乃為恒山此大行北境之山也其江漢南¶
境之山則岷山之脉其北一支為衡山而盡於洞庭之¶
西其南一支度桂嶺北經袁筠之地至德安之敷淺原¶
二支之間湘水間斷衡山在湘水西南敷淺原在湘水¶
東北孔氏以為衡山之脉連延而為敷淺原者非也¶
淮南子地形訓言闔四海之内東西二萬八千里南北¶
二萬六千里禹乃使大章歩自東極至于西極二億三¶
<pb:KR3k0043_WYG_055-7b>¶
萬三千五百里七十五歩使豎亥歩自北極至于南極二¶
億三萬三千五百里七十五歩¶
　　　明分野地名郡邑同異别術¶
百王制度代有沿革考究實難况地名同異古今混淆¶
尤難辯誠以山川所留時各有異名而郡邑之名又復¶
非古或沿其地而異其名或襲其名而遷其地或地亦¶
遷而名亦革是必仰觀推候有失之弊且如河東一名¶
也有兖州之河東有并州之河東黄河北流故河北東¶
<pb:KR3k0043_WYG_055-8a>¶
路在河之東秦漢以還河决東下故河東移在并州河¶
西一名也有雍州之河西有凉州之河西河南一名也¶
有中土之河南有沙塞之河南銀下諸州是也河北一¶
名也有中國之河北有隂山之河北加之百王疆理代¶
有不同有指一郡言者有指一州言者有指一道言者¶
故周之河内異乎漢之河内周之河内冀州今河北路¶
漢之河内今懐衛二州是也漢之河東異乎唐之河東¶
漢河東今河中府唐河東今河東路古之淮南及今淮¶
<pb:KR3k0043_WYG_055-8b>¶
北宿亳之州是也今之河北及古之河東河北東路是¶
也以至淮西一名也有在京西有在京東漢立楚王今¶
京東西路唐裴度平淮西今京北路江西一名也有在¶
江北有在江南魏武帝紀稱江西遂空今淮南東路江¶
南一名也有稱江右江南今金陵江右今中原也山東¶
一名也有指河南言據華山言有指河北言杜牧之言¶
此山川所留時各異名也嘗考厯代州郡之名多異於¶
古有履其地而不沒其名者如有稱河亶甲居河今相¶
<pb:KR3k0043_WYG_055-9a>¶
州是也春秋衛侯燬滅邢邢州也楚子入陳即今陳州¶
齊師滅萊即今萊州楚子圍鄭即今鄭州之新鄭縣齊¶
侯侵蔡今蔡州之上蔡縣若此之類也有非其地而空¶
存其名者如春秋吳入郢近今之郢州而非也古郢在¶
今荆南府界去郢州三百里楚人滅舒非今之舒州古¶
舒州在廬州舒城去舒州三百里楚人滅黄非今之黄¶
州古黄州在今光州定城縣去黄州四百五十里有西¶
亳南亳北亳皆非古之亳州西亳在洛陽偃師縣南亳¶
<pb:KR3k0043_WYG_055-9b>¶
在南京榖熟縣北亳在東京考城縣東楚西楚南楚皆¶
非今之楚州東楚今平江西楚今徐州南楚今荆州若¶
此之類也是州之名既異於古縣之名抑又&ZX-111a36;戾有名¶
同於古而地非於古今之酒泉非左傳王與虢公酒泉¶
之邑今之酒泉在河西闗夷地為酒泉郡古之丹陽在¶
荆南左𫝊楚子為子丹陽今之丹陽在江東潤州丹陽¶
郡古之豫章在江北史記楚敗吳於豫章今廬州也今¶
之豫章在江南今江西隆興是古之澶淵在河南㑹于¶
<pb:KR3k0043_WYG_055-10a>¶
澶淵春秋時濮州今之澶淵在河北東路古之南陽在¶
河北左𫝊晉於是始啓南陽今懷州也今之南陽在河¶
南今京西南路鄧州皆晉地也古之東陽在淮北今之¶
東陽在浙西皆吳地也古之漢陽在陜西漢之漢陽郡¶
即今秦州今之漢陽古湖之漢陽軍湖北路皆居漢水¶
陽以至楚一地也有兩方城左𫝊楚方城在唐州北陽¶
縣又楚師侵州庸方城房州上庸縣也漢一時也有兩¶
廣武漢髙祖與項王對語廣武在鄭州又代州亦為廣¶
<pb:KR3k0043_WYG_055-10b>¶
武也當時在英哲之辯悠悠千載其可考哉前史所載¶
山川地名皆本一時𫝊紀而遂為信史恭厯代志必混¶
淆驗其名則初無異同考其地則一彼一此仰觀推測¶
幾何而不誤哉故百王制度考正實難而地名異同尤¶
難辯也¶
　　　解天問川流之故　　　　　朱　熹¶
屈子天問九州安錯川谷何洿東流不溢孰知其故朱¶
子曰水注海曰川注川曰溪注溪曰谷此章三問今答¶
<pb:KR3k0043_WYG_055-11a>¶
之曰九州所錯天地之中也川谷之洿衆流之㑹也不¶
溢之故則列子曰渤海之東不知幾億萬里有六壑焉¶
實惟無底之谷名曰歸墟八紘九野之水天漢之流莫¶
不注之而無增無减焉莊子曰天下之水莫大於海萬¶
川歸之不知何時止而不盈尾閭泄之不知何時已而¶
不虚栁子曰東窮歸墟又環西盈脉穴土區而濁濁清¶
清墳壚燥䟽滲渇而升充融有餘泄漏復行器運浟浟¶
又何溢焉三子之言遞相祖述而栁又明歸墟之泄非¶
<pb:KR3k0043_WYG_055-11b>¶
出之天地之外也但水入於東而復遶於西又渗縮而¶
升乃復出於髙原而下流於東耳此其說亦近似矣然¶
以理驗之則天地之化往者消而來者息非以往者之¶
消復為來者之息也水流東極氣盡而散如沃焦釡無¶
有遺餘故歸墟尾閭亦有沃焦之號非如未盡之水山¶
澤通氣而流注不窮也¶
　　　河源志　　　　　　　　　潘昂霄¶
延祐乙卯春聖天子以四海萬國之廣軫念庶民艱虞¶
<pb:KR3k0043_WYG_055-12a>¶
罔控告也分使諸外郡諸道布揚德威戚休興替之清¶
洿揚激之畿甸密邇獨不得均其澤越五月詔前翰林¶
學士承㫖臣庫庫楚翰林侍讀臣昻霄奉使宣撫京畿¶
西道臣昻霄承命驚悸罔措唯務罄竭忠赤盡民瘼後¶
已庫庫楚公一日語昻霄曰余嘗從余兄榮禄公都實特扺¶
西國窮河源聞之不覺瞿然以駭有是乎哉請畢其語¶
公曰世祖皇帝至元十七年嵗在庚辰欽承聖諭黄河¶
之入中國夏后氏導之始自積石粤漢唐所不能悉其¶
<pb:KR3k0043_WYG_055-12b>¶
源今為吾地朕欲極其源之所出營一城俾蕃賈互市¶
䂓置航𫝊凡物貢水行逹京師古無有也朕為之以永¶
後來無窮利益難其人都實特汝舊人且習讀國語往圖¶
汝諧授招討使佩金虎符以行是嵗至河州州東六十¶
里有寧河驛驛西南五六十里山曰捉殺馬闗林麓窮¶
隘譯言達實達巴啟足寖髙一日程至巔西邁愈髙四¶
閱月約四五千里始抵河源冬還圖城𫝊位置以聞上¶
恱往營之授土蕃等處都元帥仍金虎符置寮宷督工¶
<pb:KR3k0043_WYG_055-13a>¶
工師悉資内地造航為艘六十城𫝊措土物完庫庫楚¶
驛聞適相哥征昆哥臧不廻力沮遂止翼歳兄都實特旋¶
都河源在止蕃朶甘思西鄙有泉百餘泓或泉或潦水¶
沮洳散渙方可七八十里且泥淖弱不勝人跡逼觀弗¶
克旁復髙山下眎燦若列星以故名鄂端諾爾鄂端譯¶
言星宿也羣流奔湊近五七里滙二巨澤名阿拉克諾爾¶
自西徂東連屬吞噬廣輪馬行一日程迤&ZX-11168d;東騖成川¶
號赤賓河二三日程水西南來合流入赤賓其流寖大¶
<pb:KR3k0043_WYG_055-13b>¶
始名黄河然水清人可涉又一二日岐裂八九股名伊¶
遜鄂羅木譯言九度通廣六七里馬亦可度又四五日程¶
水渾濁土人抱革囊乗騎過之民聚落糾木幹象舟𫝊¶
毛革以濟僅容兩人繼是兩山峽東廣可一里二里或¶
半里深叵測矣朶甘思東北鄙有大雪山名伊拉瑪博¶
囉其山最髙譯言騰格哩哈達即崑崙也山腹至頂皆¶
雪冬夏不消土人言逺年成氷時六月見之自八九股¶
水至崑崙行二十日程河行崑崙南半日程地又四五¶
<pb:KR3k0043_WYG_055-14a>¶
日程至地名庫濟及庫特二地相屬又三日程地名哈¶
喇博勒齊爾四逹之衝也多冦盗有官兵鎮防崑崙迤¶
西人簡少多處山南山皆不穹峻水亦散漫獸有髠牛¶
野馬狼狍羱羊之類其東山益高地亦漸下岸狹隘有¶
狐可一躍越之者行五六日程有水西南來名納琳哈¶
喇譯言細黄河也又兩日程水南來名竒爾穆蘇二水¶
合流入河河北行轉西至崑崙北二日程地水過之北¶
流少東又北流約行半月程至貴德州地名博勒齊爾始¶
<pb:KR3k0043_WYG_055-14b>¶
有州事官府州𨽻河州置司土蕃等處宣慰司所轄又¶
四五日程至積石州即禹貢積石五日程至河州安鄉¶
闗一日程至打羅坑東北行一日程洮河水南來入河¶
又一日程至蘭州其下過北度至鳴沙州過應吉里州¶
正東行至寧夏府南東行即東勝州𨽻西京大同路地¶
靣自發源至漢地南地澗溪細流傍貫莫知紀極山皆¶
草山至積石方林木暢茂世言河九折彼地有三折蓋¶
竒爾穆蘇及貴徳州博勒齊爾也漢張騫使絶域羈聮拘¶
<pb:KR3k0043_WYG_055-15a>¶
執艱危百罹厯大宛月氏等數國其傍大國五六皆稱¶
𫝊聞以為窮河源烏能覩所謂河源哉史稱河有兩源¶
一出于闐一出葱嶺于闐水北流合葱嶺河注蒲類海¶
不流洑至臨洮出焉今洮水自南來非蒲類明矣詢知¶
土人言于闐葱嶺水其下流散之沙磧又有言河與天¶
河通尋源得織女支機石以歸亦妄也崑崙去嵩髙五¶
萬里閬風𤣥圃積瑶華蓋仙人所居又何耶唐史土蕃¶
𫝊河上流由洪濟梁南二千里水益狹春可涉秋夏乃¶
<pb:KR3k0043_WYG_055-15b>¶
勝舟其南三百里三山中髙而四下曰紫山故所謂崑¶
崙其言頗類然止稱河源其間云國家敞天威亘天所覆¶
幬無間海内外冠𢃄萬國罔非臣妾視漢唐為不足訝¶
故窮河源去萬里若歩閨闥嘻盛典也不可不志因志¶
之都實特族女真蒲察氏統烏思臧路暨招討都元師凡¶
三至吐蕃庫庫楚今除甘肅行省叅知政事¶
　　　河源志序　　　　　　　　　柯九思¶
河源有志自本朝始前乎此曷為未有志河源者道路¶
<pb:KR3k0043_WYG_055-16a>¶
遼阻所𫝊聞異辭莫能究河之源也山經曰敦薨之水¶
西流注于泑澤出於崑崙之東北陬實惟河源而水經¶
載河出崑崙經十餘國乃至泑澤山經又稱陽紆之山¶
河出其中陵門之山河出其中穆天子𫝊亦云陽紆之¶
山曰河伯馮夷所居是惟河宗氏釋氏西域志稱阿耨¶
逹大山上有大淵水即崑崙山也地里志亦稱崑崙山¶
在臨羗西而漢書載河出兩源或稱有或稱無河源所¶
著異同况世殊代易名地亦異終莫能有究之者我太¶
<pb:KR3k0043_WYG_055-16b>¶
祖皇帝二十有一年春正月征西夏夏取甘肅等城秋¶
取西凉府遂過沙陀至黄河九渡按崑崙當九渡下流¶
則崑崙固已歸我職方氏矣憲宗皇帝二年命皇太弟¶
旭烈帥諸部軍征西域凡六年闢封疆四萬里於是河¶
源及所注枝出者盡在封域之内當時在行有能記其¶
說皆得於目擊非妄也逮世祖皇帝功成治定天下殷¶
富遂命臣都實特置郡河源故翰林侍讀學士潘公得究¶
其詳實搜源析派而作斯志乃知更崑崙行一月始窮¶
<pb:KR3k0043_WYG_055-17a>¶
河源於戲當四海混一之盛聞廣見覈致數千載莫能¶
究者俾後世有攷而𫝊信焉豈斯文之光實邦家無疆¶
之休也元統元年奎章閣博士柯九思序¶
　　　河渠書　　　　　　　　　司馬遷¶
夏書曰禹抑鴻水十三年過家不入門陸行載車水行¶
乗舟泥行蹈毳山行即轎以别九州隨山浚川任土作¶
貢通九道陂九澤度九山然河菑衍溢害中國也尤甚¶
唯是為務故導河自積石厯龍門南到華隂東下砥柱¶
<pb:KR3k0043_WYG_055-17b>¶
及孟津雒汭至于大邳于是禹以為河所從來者髙水¶
湍悍難以行平地數為敗乃厮二渠以引其河北載之¶
高地過洚水至於大陸播為九河同為逆河入于勃海¶
九川既䟽九澤既灑諸夏艾安功施于三代自是之後¶
榮陽下引河東南為鴻溝以通宋鄭陳蔡曹衛與濟汝¶
淮泗㑹于楚西方則通渠漢水雲夢之野東方則通鴻¶
溝江淮之間于吳則通渠三江五湖于齊則通淄濟之¶
間于蜀蜀守氷鑿離碓辟沬水之害穿二江成都之中¶
<pb:KR3k0043_WYG_055-18a>¶
此渠皆可行舟有餘則用溉浸百姓饗其利至于所過¶
往往引其水益用溉田疇之渠以萬億計然莫足數也¶
西門豹引漳水溉鄴以富魏之河内而韓聞秦之好興¶
事欲罷之母令東伐乃使水工鄭國間説秦令鑿涇水¶
自中山西邸瓠口為渠並北山東注洛三百餘里欲以溉¶
田中作而覺春欲殺鄭國鄭國曰始臣為間然渠成亦¶
秦之利也秦以為然卒使就渠渠就用注填閼之水溉¶
澤鹵之地四萬餘項收皆畆一鍾于是闗中為沃野無¶
<pb:KR3k0043_WYG_055-18b>¶
凶年秦以富强卒并諸侯因命曰鄭國渠漢興三十九¶
年孝文時河决酸棗東潰金湜于是東郡大興卒塞之¶
其後四十有餘年今天子元光之中而河决于瓠子東¶
南注鉅野通于淮泗於是天子使汲黯鄭當時興人徒¶
塞之輒復壞是時武安侯田蚡為丞相其奉邑食鄃鄃¶
居河北河决而南則鄃無水菑邑收多蚡言於上曰江¶
河之决皆天事未易以人力為彊塞塞之未必應天而¶
望氣用數者亦以為然于是天子久之不事復塞也是¶
<pb:KR3k0043_WYG_055-19a>¶
時鄭當時為大農言曰異時闗東漕粟從渭中上度六¶
月而罷而漕水道九百餘里時有難處引渭穿渠起長¶
安並南山下至河三百餘里徑易漕度可令三月罷而¶
渠下民田萬餘頃又可得以溉田此損漕省卒而益肥¶
闗中之地得穀天子以為然令齊人水工徐伯表悉發¶
卒數萬人穿漕渠三嵗而通通以漕大便利其後漕稍¶
多而渠下之民頗得以溉田矣其後河東守畨係言漕¶
從山東西嵗百餘萬石更砥柱之限敗亡甚多而亦煩¶
<pb:KR3k0043_WYG_055-19b>¶
費穿渠引汾溉皮氏汾隂下引河溉汾隂蒲坂下度可¶
得五千頃五千頃故盡河壖棄地民茭牧其中耳今溉¶
田之度可得榖二百萬石以上榖從渭上與闗中無異¶
而砥柱之東可無復漕天子以為然發卒數萬人作渠¶
田數嵗河移徙渠不利則田者不能償種久之河東渠¶
田廢予越入令少府以為稍入其後人有上書欲通褒¶
斜道及漕事下御史大夫張湯湯問其事因言抵蜀從¶
故道故道多阪回逺今穿褒斜道少阪近四百里而襃¶
<pb:KR3k0043_WYG_055-20a>¶
水通沔斜水通渭皆以行船漕漕從南陽上沔入襃襃¶
之絶水至斜間百餘里以車轉從斜下下渭如此漢中¶
之榖可致山東從沔無限便于砥柱之漕且襃斜材木¶
竹箭之饒擬于巴蜀天子以為然拜湯子卬為漢中守¶
發數萬人作襃斜道五百餘里道果便近而水湍石不¶
可漕其後荘熊羆言臨晉民願穿洛以溉重泉以東萬¶
餘頃故鹵地誠得水可令畆十石於是為發卒萬餘人¶
穿渠自徴引洛水至商顔下岸善崩乃鑿井深者四十¶
<pb:KR3k0043_WYG_055-20b>¶
餘丈往往為井井下相通行水水頽以絶商顔東至山¶
嶺十餘里間井渠之生自此始穿渠得龍骨故名曰龍¶
首渠作之十餘嵗渠頗通猶未得其饒自河决瓠子後¶
二十餘嵗嵗因以數不登而梁楚之地尤甚天子既封¶
禪廵祭山川其明年旱乾封少雨天子乃使汲仁郭昌¶
發卒數萬人塞瓠子决於是天子已用事萬里沙則還¶
自臨決河沉白馬玉璧于河令郡臣從官自将軍以下¶
皆負薪寘决河是時東流郡燒草以故薪柴少而下淇¶
<pb:KR3k0043_WYG_055-21a>¶
園之竹以為楗天子既臨河决悼功之不成乃作歌曰¶
瓠子决兮将奈何晧晧旰旰兮閭殫為河殫為河兮地¶
不寧功無已時兮吾山平吾山平兮鉅野溢魚沸鬱兮¶
柏冬日延道弛兮離常流蛟龍騁兮方逺遊歸舊川兮¶
神哉沛不封禪兮安知外為我謂河伯兮何不仁泛濫¶
不止兮愁吾人齧桑浮兮淮泗滿久不反兮水維緩一¶
曰河湯湯兮激潺湲北渡迂兮浚流難搴長茭兮沈羙¶
玉河伯許兮薪不屬薪不屬兮衛人罪燒蕭條兮噫乎¶
<pb:KR3k0043_WYG_055-21b>¶
何以禦水頹林竹兮楗石菑宣房塞兮萬福來於是卒¶
塞瓠子築宫其上名曰宣房宫而道河北行二渠復禹¶
舊迹而梁楚之地復寧無水灾自是之後用事者爭言¶
水利朔方西河河西酒泉皆引河及川谷以溉田而闗¶
中輔渠靈軹引堵水汝南九江引淮東海引鉅定太山¶
下引汶水皆穿渠為溉田各萬餘頃佗小渠披山通道¶
者不可勝言然其著者在宣房太史公曰余南登廬山¶
觀禹䟽九河遂至於㑹稽太湟上姑蘇望五湖東闚洛¶
<pb:KR3k0043_WYG_055-22a>¶
汭大邳迎河行淮泗濟漯洛渠西瞻蜀之岷山及離碓¶
北自龍門至于朔方且曰甚哉水之為利害也余從負¶
薪塞宣房悲瓠子之詩而作河渠書¶
　　　論水土生民異劑　　　　　(管/杜)　(仲/牧)¶
管子曰齊之水道躁而復故其民貪麤而好勇楚之水¶
淖弱而清故其民輕果而賊越之水濁重而垍故其民¶
愚疾而姤秦之水泔最而稽&ZX-1113e3;滯而雜故其民貪戾罔¶
而好事齊晉之水枯旱而運&ZX-1113e3;滯而雜故其民謟䛕而¶
<pb:KR3k0043_WYG_055-22b>¶
葆詐巧佞而好利燕之水萃下而弱沉滯而雜故其民¶
愚戇而好貞輕疾而易死宋之水輕勁而清故其民簡¶
易而好正是以聖人之化世也其解在水故水一則人¶
心正水清則民心易此即漢志所謂繫水土之風氣也¶
杜牧云山東之地稱其水土與河南等常重十三故其¶
人沈鷙多材力重許可能辛苦¶
　　　辯三家論潮之誤(附嶺/外錄)　　　史伯璿¶
盧肇海潮賦序其畧潮之生因乎日也近代言潮者皆¶
<pb:KR3k0043_WYG_055-23a>¶
以水為隂類牽於月而高下隨之也殊不知月之與海¶
同物也物之同能相激乎易曰天地睽而其事同也夫¶
物之形相睽而後震動焉譬猶烹飪水盈鼎而不㸑之¶
欲望饍羞之熟得乎潮亦然也天之行健日傅于天天¶
左旋入海而日隨之日之至也水其可以附之乎故因¶
其灼燉而退焉退於彼盈於此則潮之往來不足怪也¶
其大小之期則制於月日月合朔之際則潮始微絶以¶
至隂之物邇於至陽是以陽之威不得肆焉隂之輝不¶
<pb:KR3k0043_WYG_055-23b>¶
得明焉是以月之與潮皆隱乎晦此潮生之實驗也其¶
朒其朓則潮亦隨之乃知日激水而潮生月離日而潮¶
大斯不刋之理也按肇謂潮生因日朔微望大與潮候¶
全不相應肇住在北方之人但聞海之有潮而不知潮¶
之為候遽欲立言其差失皆不足辯但其言天旋入海¶
日之所至水不可附則不惟不知潮亦不知天天所運¶
日所至之處豈復有海乎海雖極大然不有天之大氣¶
舉之則海亦何所至止哉是知天之氣不極其厚則不¶
<pb:KR3k0043_WYG_055-24a>¶
能束海與地於其中然則日所傳之處正在天氣之中¶
吾意其内與海水相距不知凡隔幾萬里至勁極厚之¶
氣曾謂天有入海之理日有激海之勢乎若肇者真不¶
知而言者也余安道譏之豈為誣哉余安道海潮圖序¶
其略曰古之言潮者多矣皆下經據唐世盧肇著海潮¶
賦自謂極天人之論世莫敢非予嘗東至海門南至武¶
山廣州旦夕候潮之進退弦望視潮之消息乃知盧氏¶
之談蓋不知而作者也夫陽燧取火於日隂鑑取水於¶
<pb:KR3k0043_WYG_055-24b>¶
月從其類也葢月之所臨則水往從之故月臨夘酉則¶
水漲乎東西月臨子午則潮平乎南北皆係於月不係¶
於日何以知其然乎夫朔望前後月行差疾故晦前三¶
日潮勢長朔後三日潮勢極大望亦如之非謂逺於日¶
也月弦之際其行差遲故潮之去來亦合沓不盡非謂¶
近於日也夫春夏晝潮常大秋冬夜潮常大蓋春為陽¶
中秋為隂中嵗之有春秋猶月之有朔望也故潮之極¶
漲常在春秋之中潮之極大常在朔望之後此又天地¶
<pb:KR3k0043_WYG_055-25a>¶
之常數也今通東南二海之盈縮以誌其期西北二海¶
所未嘗見故闕而不紀昔嘗候於海門月加卯而潮平¶
者日月合朔則旦而平上弦則午而平望已前為晝潮¶
望已後為夜潮月加酉而潮平者日月合朔則日入而¶
潮平上弦則夜半而平望則明日之旦而平望已前為¶
夜潮望已後為晝潮此東海之潮候也又嘗候於武山¶
月加午而潮平者日月合朔則午而潮平上弦則日入¶
而平望則夜半而平上弦已前為晝潮上弦已後為夜¶
<pb:KR3k0043_WYG_055-25b>¶
潮月加子而潮平者日月合朔則夜半而潮平上弦則¶
日出而平望則午而平上弦已前為夜潮上弦已後為¶
晝潮此南海之潮候也按余氏所以譏盧氏之失當矣¶
而所誌東南二海之潮候亦可謂詳審非不知而作也¶
但其所謂月之臨水往從之之說則亦盧氏天旋日海¶
日之所至水不可附之見也月所在之處與海水不知¶
相去凡幾萬里曾謂水有可以從月之理乎至曰潮漲¶
潮平皆係於月亦未必然謂之皆與月相應可也謂係於¶
<pb:KR3k0043_WYG_055-26a>¶
月則拘矣及其論朔望春秋潮之極漲極大則又皆歸¶
之氣數然後知向也水之從月潮係乎月之說皆未得¶
為通論也何則謂朔望兩弦月行有疾有遲故潮大潮¶
小因之以為皆係於月似矣春陽中秋隂中潮當其時¶
而極漲豈亦係於月乎非不通之論而何餘於後段究之¶
臨安志論潮其畧曰潮汐往來為天地之至信古人嘗¶
論之率未之盡大抵天包水水承地而一元之氣升降¶
於太空之中地乗水力以自持且與元氣升降互為抑¶
<pb:KR3k0043_WYG_055-26b>¶
揚方其氣升而地沉則海水溢上而為潮及其氣降而¶
地浮則海水縮而為汐然晝夜之攻擊乗日升降如應¶
乎月日臨於子則陽氣始升月臨於午則隂氣始升故¶
也夕潮之期日皆臨子晝潮之期月皆臨午焉日月之¶
㑹謂之合朔故月朔之夜潮日亦臨子月朔之晝潮月¶
亦臨午焉以時有交變氣有盛衰而潮之所至亦因之¶
為小大當夘酉之月則隂陽之交也氣以交而盛故潮¶
之大也獨異於餘月朔望之後則天地之變也氣以變¶
<pb:KR3k0043_WYG_055-27a>¶
而盛故潮之大也獨異於餘日是篇之論又不若盧氏¶
余氏之猶有所主也既以為氣有升降又以為地有沉¶
浮既以為乗日升降又以為如應乎月初無的見但務¶
臆度正醫家所譏譬猶獵不知兎而廣絡原野冀一人¶
之獲術之疎也甚矣况皆以升降屬之氣又以升降屬¶
之日所謂升降一歟二歟且地之與水俱為有形之物¶
則氣有運動形皆隨之可也今乃氣之一升一降獨地¶
為之一沉一浮而水則皆與氣不相干唯因地之浮沉¶
<pb:KR3k0043_WYG_055-27b>¶
而有溢有縮焉豈理也哉况形隨氣動則氣升而地浮¶
氣降而地沉可也今乃氣升而地反沉氣降而地反浮¶
是地與氣亦不相干矣不但水也凡此又皆病之小者¶
獨地有沉浮之説其病最大浮沉則動上動下無寧静¶
時矣吾聞天動地静矣未聞地亦動也意者地本不動¶
特論者無以為潮汐之説故强之使動耳又何足辯乎¶
唯篇末時有交變氣有盛衰之言似有可取當存之以¶
備一說右三家論潮之說皆有疑處愚己畧辯之矣獨¶
<pb:KR3k0043_WYG_055-28a>¶
以月與氣為說者有可取而未盡也葢謂潮與月相應¶
則可謂水往從月潮係乎月則不可謂水隨氣而往來¶
則可謂水因氣而溢縮則不可何則夫水為隂物乃隂¶
氣之成形者月為隂精乃隂氣之成象者同一隂物固¶
宜有相應之理矣所以海潮朔望則大兩弦則小而每¶
月潮之長落與月之升降其數皆合不謂之相應不可¶
也雖則相應不過同此一氣則自然為流通不約而符¶
初非形相從而勢相係也若謂水之與月必須相從相¶
<pb:KR3k0043_WYG_055-28b>¶
係則二者何常可以相及而拘拘如是哉前論已詳此¶
不再述凡天地間有形之物未有不隨氣而運動者豈¶
有潮汐去來而獨不由乎氣哉但以為氣有升降故海¶
有溢縮今則東南二海之潮候皆不同時是則潮乃水¶
之流來流去而非海之溢上縮下也明矣然則潮汐之¶
所以然果無定説乎曰余氏候東南二海之潮則平于¶
東者常先平於南者常後每以三時為差但不知其所以¶
有如此之先後者何故既而博詢海上之行舟者皆以¶
<pb:KR3k0043_WYG_055-29a>¶
為惟近海有垠潮處可以測海之長落耳巨海之中茫¶
無畔㟁欲知潮之長落不過以北水南水候之而已是¶
故北水南來則為長南水北來則為落是測潮之長必¶
自北而南也然後知東南二海潮候有不同者自此而¶
已然猶未知潮之長必自北而南者又何故也以愚度¶
之天以河圖示象於聖人聖人以易象示教於天下後¶
世不信天與聖人尚誰信哉河圖以一六水居北而後¶
天八卦之方位亦以坎為北方之卦坎之象非水乎是¶
<pb:KR3k0043_WYG_055-29b>¶
則北固水之定位也潮之自北而南所以然豈必外此¶
而他求哉雖然潮特有形之物耳非有氣以運之水亦¶
不能以自行也氣即水之氣耳是故氣有翕張則潮有¶
長落方其氣之始張於地也則水為氣所運而南奔而¶
潮長張之極則水益南而潮以平張極而翕翕則水北¶
還而潮落矣翕極復張張極復翕則潮又長而又落矣¶
氣之張於北也有定所則潮之長也宜同時矣是故東¶
已平而南方生南既平而東已落東既落則北復生矣¶
<pb:KR3k0043_WYG_055-30a>¶
氣之一翕一張如循環然無停機也潮之一往一來應¶
期不爽此理之常無足怪者區區之愚僅止於此至扵潮¶
有大小早晩之異則未得其說不敢以臆决也無已則¶
信以與月相應之言可也惟潮大夘酉之月則終莫知¶
其故恐亦不過由於一氣之運而已必深求其如何以¶
質之則鑿矣當闕之以俟知者(嶺外録江浙之潮自有/定候欽廉之潮則朔望)¶
(大潮謂之先水日止一潮謂之小水瓊海之潮半月東/汍半月西流潮之大小隨長短星不係月之盛衰豈不)¶
(異/哉)¶
<pb:KR3k0043_WYG_055-30b>¶
　　　論三江水味别　　　　　　　楊　慎¶
蘇子瞻志林有三江味别之説蔡𫝊深非之然以禹貢¶
本文論之揚州言三江既入而於荆言江漢朝宗於海¶
則同流而自為道可知矣許敬宗謂濟入河伏地南出¶
亦以味别以今揚子江心有南泠北泠之異則知其入¶
而不合正不疑也古有五行之官水官得職則能辯其¶
性味潜而復出合而更分皆可辯之故師曠易牙張華¶
陸羽張又新品天下之水性味不同葢古水官之遺法¶
<pb:KR3k0043_WYG_055-31a>¶
豈獨為口腹哉蘇子之說蓋本於此味别之説恐不可¶
廢况蔡氏於後章之𫝊亦性别醎苦之説何獨怪蘇子¶
哉¶
又考郭緣生述征記緣生於河上遇一書生問之曰何¶
知濟與河上源不異物之不同猶鉛錫也比濟既入於¶
河性與河别不能合混渗漉入地伏行而溢為滎爾今¶
之厯下發地悉是流水濟所過也東阿之水正濟所溢¶
故今阿膠上濁任吐下膈踈痰正以性趨下清而且重¶
<pb:KR3k0043_WYG_055-31b>¶
故治於濁逆上之痾譬如油之與水固不同情九夏之¶
辰冷熱之風亦各為隊豈必謂無水過水哉涇渭分曹¶
南北異零此理不少鄭樵謂山過山則分水過水則合¶
世無山過山水過水之理謂漢入于江其文止此有脱¶
文沇入于河其文亦止於此而溢為榮之上當更有導¶
沇水數句説經不通不以為脱必以為誤此書生之篤¶
疾也慎嘗闢其説云山過山則分雖分而性不分如羅¶
浮二碣以風雨而合離蓬萊兩山隨波濤而上下𤣥中¶
<pb:KR3k0043_WYG_055-32a>¶
記云名山有孔竅相通是也水過水則合雖合而性不¶
合沈括云水以漳名者從水於章章者别也文也謂兩¶
物相合有文章可别也清漳濁漳合於上黨當陽者沮¶
漳合流也灨上者章貢合流也鄣郡者西江合流也亳¶
漳者漳渦合流也雲夢者漳鄖合流也凡此數處皆清¶
濁合流色理如螮蝀又數十里如璋璋者判合之器也¶
白公問於孔子曰以水投水何如孔子曰淄澠之味易¶
牙能知之斯固味别之説也蔡氏之譏蘇子亦過矣或¶
<pb:KR3k0043_WYG_055-32b>¶
問余水味之説則詳矣水性之别何如曰班固司馬遷¶
貨殖𫝊地理志備矣論其極則庭州㶚水金鐵皆漏(庭/州)¶
(㶚水在大荒之外以金鐵承之皆漏惟角/與瓠葉則否拘夷山中有流水亦如之)鄜延之川日¶
夜脂流(即延安石油也以為烟墨松脂不及唐/詩二郎山下雪紛紛石烟多于洛陽塵)弱水弱¶
毛黒溪𤣥&ZX-1117e8;(南荒有黒溪水其水以塗水象至轍不去/昆侖兒以塗皇即能乘象如家畜古所謂)¶
(黒昆侖今/之象奴也)悉唐制角㫠怯腐手(見佛/經)水性不同有如此¶
者學所以貴博物也¶
　稗編卷五十五¶
