# -*- mode: mandoku-view; -*-
#+TITLE: 稗編
#+DATE: 2015-08-24 23:32:03.997205
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷五十七
<pb:KR3k0043_WYG_057-1a>¶
欽定四庫全書¶
　稗編卷五十七　　　　　明　唐順之　撰¶
　　諸家十五(地理/)¶
　　　前漢地理志　　　　　　　班　固¶
凡民函五常之性而其剛柔緩急音聲不同繫水土之¶
風氣故謂之風好惡取舍動静亡常隨君上之情欲故¶
謂之俗孔子曰移風易俗莫善於樂言聖王在上統理¶
人倫必移其本而易其末此混同天下一之虖中和然¶
<pb:KR3k0043_WYG_057-1b>¶
後王化教成也漢承百王之末國土變改人民遷徙成¶
帝時劉向畧言其域分丞相張禹使屬潁川朱贛條其¶
風俗猶未宣究故輯而論之終其本末著于篇秦地於¶
天官東井輿鬼之分野也其界自𢎞農故闗以西京兆¶
扶風馮翊北地上郡西河安定天水隴西南有巴蜀廣¶
漢犍為武都西有金城武威張掖酒泉敦煌又西南有¶
牂牁越嶲益州皆宜屬焉秦之先曰柏益出自帝顓頊¶
堯時助禹治水為舜朕虞養育草木鳥獸賜姓嬴氏歴¶
<pb:KR3k0043_WYG_057-2a>¶
夏殷為諸侯至周有造父善馭習馬得華駵緑耳之乘¶
幸于穆王封于趙城故更為趙氏後有非子為周孝王¶
養馬汧渭之間孝王曰昔伯益知禽獸子孫不絶迺封¶
為附庸邑之于秦今隴西秦亭秦谷是也至𤣥孫氏為¶
莊公破西戎有其地子襄公時幽王為犬戎所敗平王¶
東遷雒邑襄公將兵救周有功賜受&ZX-1112a5;酆之地列為諸¶
侯後八世穆公稱伯以河為竟十餘世孝公用商君制¶
轅田開阡陌東雄諸侯子惠公初稱王得上郡西河孫¶
<pb:KR3k0043_WYG_057-2b>¶
昭王開巴蜀滅周取九鼎昭王曾孫政并六國稱皇帝¶
負力怙威燔書阬儒自任私智至于胡亥天下畔之故¶
秦地於禹貢時跨雍梁二州詩風兼秦豳兩國昔后稷¶
封斄公劉處豳大王徙&ZX-1112a5;文王作酆武王治鎬其民有¶
先王遺風好稼穡務本業故豳詩言農桑衣食之本甚¶
備有鄠杜竹林南山檀柘號稱陸海為九州膏腴始皇¶
之初鄭國穿渠引涇水溉田沃野千里民以富饒漢興¶
立都長安徙齊諸田楚昭屈景及諸功臣家于長陵後¶
<pb:KR3k0043_WYG_057-3a>¶
世世徙吏二千石髙訾富人及豪傑并兼之家於諸陵¶
盖亦以彊幹弱支非獨為奉山園也是故五方雜厝風¶
俗不純其世家則好禮文富人則商賈為利豪傑則游¶
俠通姦瀕南山近夏陽多阻險輕薄易為盗賊常為天¶
下劇又郡國輻凑浮食者多民去本就末列侯貴人車¶
服僭上衆庶放效羞不相及嫁娶尤崇侈靡送死過度¶
天水隴西山多林木民以板為室屋及安定北地上郡¶
西河皆迫近戎狄修習戰備髙上氣力以射獵為先故¶
<pb:KR3k0043_WYG_057-3b>¶
秦詩曰在其板屋又曰王于興師修我甲兵與子偕行¶
及車轔四臷小戎之篇皆言車馬田狩之事漢興六郡¶
良家子選給羽林期門以材力為官名將多出焉孔子¶
曰君子有勇而亡誼則為亂小人有勇而亡誼則為盗¶
故此數郡民俗質木不恥冦盗自武威以西本匈奴昆¶
邪王休屠王地武帝時攘之初置四郡以通西域鬲絶¶
南羌匈奴其民或以闗東下貧或以報怨過當或以誖¶
逆亡道家屬徙焉習俗頗殊地廣民稀水草宜畜牧故¶
<pb:KR3k0043_WYG_057-4a>¶
涼州之畜為天下饒保邊塞二千石治之咸以兵馬為¶
務酒禮之㑹上下通焉吏民相親是以其俗風雨時節¶
榖糴常賤少盗賊有和氣之應賢於内郡此政寛厚吏¶
不苛刻之所致也巴蜀廣漢本南夷秦并以為郡土地¶
肥美有江水沃野山林竹木疏食果實之饒南賈滇僰¶
僮西近卭莋馬旄牛民食稻魚亡凶年憂俗不愁苦而¶
輕易滛泆柔弱褊阸景武間文翁為蜀守教民讀書法¶
令未能篤信道徳反以好文刺譏䝿慕權埶及司馬相¶
<pb:KR3k0043_WYG_057-4b>¶
如㳺宦京師諸侯以文辭顯於世鄉黨慕循其迹後有¶
王褒嚴遵揚雄之徒文章冠天下繇文翁倡其教相如¶
為之師故孔子曰有教無類武都地雜氐羌及犍為牂¶
牁越嶲皆西南外夷武帝初開置民俗畧與巴蜀同而¶
武都近天水俗頗似焉故秦地天下三分之一而人衆¶
不過什三然量其富居什六秦豳吴札觀樂為之歌秦¶
曰此之謂夏聲夫能夏則大大之至也其周舊乎自井¶
十度至栁三度謂之鶉首之次秦之分也魏地觜觽參¶
<pb:KR3k0043_WYG_057-5a>¶
之分野也其界自髙陵以東盡河東河内南有陳留及¶
汝南之召陵㶏彊新汲西華長平潁川之舞陽郾許傿¶
陵河南之開封中牟陽武酸&ZX-111c41;卷皆魏分也河内本殷¶
之舊都周既滅殷分其畿内為三國詩風邶鄘衛國是¶
也邶以封紂子武庚鄘管叔尹之衛蔡叔尹之以監殷¶
民謂之三監故書序曰武王崩三監畔周公誅之盡以¶
其地封弟康叔號曰孟侯以夾輔周室遷邶鄘之民于¶
雒邑故邶鄘衛三國之詩相與同風邶詩曰在浚之下¶
<pb:KR3k0043_WYG_057-5b>¶
鄘曰在浚之郊邶又曰亦流于淇河水洋洋鄘曰送我¶
淇上在彼中河衛曰瞻彼淇澳河水洋洋故吴公子札¶
聘魯觀周樂聞邶&ZX-111762;衛之歌曰美哉淵乎吾聞康叔之¶
徳如是是其衛風乎至十六世懿公無道為狄所滅齊¶
桓公帥諸侯伐狄而更封衛於河南曹楚丘是為文公¶
而河内殷墟更屬于晉康叔之風既歇而紂之化猶存¶
故俗剛彊多豪傑侵奪薄恩禮好生分河東土地平易¶
有鹽鐡之饒本唐堯所居詩風唐魏之國也周武王子¶
<pb:KR3k0043_WYG_057-6a>¶
唐叔在母未生武王夣帝謂己曰余名而子曰虞將與¶
之唐屬之參及生名之曰虞至成王滅唐而封叔虞唐¶
有晉水及叔虞子燮為晉侯云故參為晉星其民有先¶
王遺教君子深思小人儉陋故唐詩蟋蟀山樞葛生之¶
篇曰今我不樂日月其邁宛其死矣他人是媮百嵗之¶
後歸于其居皆思奢儉之中念死生之慮吴札聞唐之¶
歌曰思深哉其有陶唐氏之遺民乎魏國亦姬姓也在¶
晉之南河曲故其詩曰彼汾一曲寘諸河之側自唐叔¶
<pb:KR3k0043_WYG_057-6b>¶
十六世至獻公滅魏以封大夫畢萬滅耿以封大夫趙¶
夙及大夫韓武子食采於韓原晉於是始大至於文公¶
伯諸侯尊周室始有河内之土吴札聞魏之歌曰美哉¶
渢渢乎以徳輔此則明主也文公後十六世為韓魏趙¶
所滅三家皆自立為諸侯是為三晉趙與秦同祖韓魏¶
皆姬姓也自畢萬後十世稱侯至孫稱王徙都大梁故¶
魏亦號為梁七世為秦所滅周地栁七星張之分野也¶
今之河南雒陽榖城平隂偃師鞏緱氏是其分也昔周¶
<pb:KR3k0043_WYG_057-7a>¶
公營雒邑以為在于土中諸侯蕃屏四方故立京師至¶
幽王滛裒姒以滅宗周子平王東居雒邑其後五伯更¶
帥諸侯以尊王室故周於三代最為長乆八百餘年至¶
於赧王乃為秦所兼初雒邑與宗周通封畿東西長而¶
南北短短長相覆為千里至襄王以河内賜晉文公又¶
為諸侯所侵故其分地小周人之失巧偽趋利貴財賤¶
義髙富下貧憙為商賈不好仕宦自栁三度至張十二¶
度謂之鶉火之次周之分也韓地角亢氐之分野也韓¶
<pb:KR3k0043_WYG_057-7b>¶
分晉得南陽郡及潁川之父城定陵襄城潁陽潁隂長¶
社陽翟郟東接汝南西接𢎞農得新安宜陽皆韓分也¶
及詩風陳鄭之國與韓同星分焉鄭國今河南之新鄭¶
本高辛氏火正祝融之墟也及成臯滎陽潁川之崇高¶
陽城皆鄭分也本周宣王弟友為周司徒食采於宗周¶
畿内是為鄭鄭桓公問於史伯曰王室多故何所可以¶
逃死史伯曰四方之國非王母弟甥舅則夷狄不可入¶
也其濟洛河潁之間乎子男之國虢鄶為大恃勢與險¶
<pb:KR3k0043_WYG_057-8a>¶
崇侈貪冒君若寄帑與賄周亂而敝必將背君君以成¶
周之衆奉辭伐罪亡不克矣公曰南方不可乎對曰夫¶
楚重黎之後也黎為高辛氏火正昭顯天地以生柔嘉¶
之材姜嬴荆&ZX-111de2;實與諸姬代相干也姜伯夷之後也嬴¶
伯益之後也伯夷能禮於神以佐堯伯益能儀百物以¶
佐舜其後皆不失祠而未有興者周衰將起不可偪也¶
桓公從其言乃東寄帑與賄虢鄶受之後三年幽王敗¶
桓公死其子武公與平王東遷卒定虢鄶之地右雒左¶
<pb:KR3k0043_WYG_057-8b>¶
泲食溱洧焉土陿而險山居谷汲男女亟聚㑹故其俗¶
滛鄭詩曰出其東門有女如雲又曰溱與洧方灌灌兮¶
士與女方秉菅兮恂盱且樂惟士與女伊其相謔此其¶
風也吴札聞鄭之歌曰美哉其細已甚民弗堪也是其¶
先亡乎自武公後二十三世為韓所滅陳國今淮陽之¶
地陳本太昊之墟周武王封舜後媯滿於陳是為胡公¶
妻以元女太姬婦人尊貴好祭祀用史巫故其俗巫鬼¶
陳詩曰坎其擊鼓宛丘之下亡冬亡夏值其鷺羽又曰¶
<pb:KR3k0043_WYG_057-9a>¶
東門之枌宛丘之栩子仲之子婆娑其下此其風也吴¶
札聞陳之歌曰國無主其能乆乎自胡公後二十三世¶
為楚所滅陳雖屬楚於天文自若其故潁川南陽本夏¶
禹之國夏人尚忠其敝鄙朴韓自武子後七世稱侯六¶
世稱王五世而為秦所滅秦既滅韓徙天下不軌之民¶
於南陽故其俗夸奢上氣力好商賈漁獵藏匿難制御¶
也宛西通武闗東受江淮一都之會也宣帝時鄭𢎞召¶
信臣為南陽太守治皆見紀信臣勸民農桑去末歸本¶
<pb:KR3k0043_WYG_057-9b>¶
郡以殷富潁川韓都士有申子韓非刻害餘烈髙士宦¶
好文法民以貪遴爭訟生分為失韓延夀為太守先之¶
以敬讓黄霸繼之教化大行獄或八年無重罪囚南陽¶
好商賈召父富以本業潁川好争訟分異黄韓化以篤¶
厚君子之徳風也小人之徳草也信矣自東井六度至¶
亢六度謂之夀星之次鄭之分野與韓同分趙地昴畢¶
之分野趙分晉得趙國北有信都真定常山中山又得¶
涿郡之髙陽鄭州鄉東有廣平鉅鹿清河河間又得渤¶
<pb:KR3k0043_WYG_057-10a>¶
海郡之東平舒中邑文安束州成平章武河以北也南¶
至浮水繁陽内黄斥丘西有太原定襄雲中五原上黨¶
本韓之别郡也逺韓近趙後卒降趙皆趙分也自趙夙¶
後九世稱侯四世敬侯徙都邯鄲至曾孫武靈王稱王¶
五世為秦所滅趙中山地薄人衆猶有沙丘紂滛亂餘¶
民丈夫相聚游戯悲歌忼慨起則椎剽掘冢作姦巧多¶
弄物為倡優女子彈絃跕躧游媚富䝿徧諸侯之後宫¶
邯鄲北通燕涿南有鄭衛漳河之間一都會也其土廣¶
<pb:KR3k0043_WYG_057-10b>¶
俗雜大率精急髙氣勢輕為姦太原上黨又多晉公族¶
子孫以詐力相傾矜夸功名報仇過直嫁娶送死奢靡¶
漢興號為難治常擇嚴猛之將或任殺伐為威父兄被¶
誅子弟怨憤至告訐刺史二千石或報殺其親屬鍾代¶
石北迫近胡宼民俗懻忮好氣為姦不事農商自全晉¶
時已患其剽悍而武靈王又益厲之故冀州之部盗賊¶
常為他州劇定襄雲中五原本戎狄地頗有趙齊衛楚¶
之徙其民鄙朴少禮文好射獵鴈門亦同俗于天文别¶
<pb:KR3k0043_WYG_057-11a>¶
屬燕燕地尾箕分野也武王定殷封召公於燕其後三¶
十六世與六國俱稱王東有漁陽右北平遼西遼東西¶
有上谷代郡鴈門南得涿郡之易容城范陽北新城故¶
安涿縣良鄉新昌及渤海之安次皆燕分也樂浪𤣥菟¶
亦宜屬焉燕稱王十世秦欲滅六國燕王太子丹遣勇¶
士荆軻西刺秦王不成而誅秦遂舉兵滅燕薊南通齊¶
趙勃碣之間一都會也初太子丹賔養勇士不愛後宫¶
美女民化以為俗至今猶然賔客相過以婦侍宿嫁娶¶
<pb:KR3k0043_WYG_057-11b>¶
之夕男女無别反以為榮後稍頗止然終未改其俗愚¶
悍少慮輕薄無威亦有所長敢於急人燕丹遺風也上¶
谷至遼東地廣民稀數被胡㓂俗與趙代相類有漁鹽¶
&ZX-111c41;栗之饒北隙烏丸夫餘東賈真畨之利𤣥菟樂浪武¶
帝時置皆朝鮮濊貉句驪蠻夷殷道衰箕子去之朝鮮¶
教其民以禮義田蚕織作樂浪朝鮮民犯禁八條相殺¶
以當時償殺相傷以榖償相盗者男没入為其家奴女¶
子為婢欲自贖者人五十萬雖免為民俗猶羞之嫁取¶
<pb:KR3k0043_WYG_057-12a>¶
無所讐是以其民終不相盗無門户之閉婦人貞信不¶
滛辟其田民飲食以籩豆都邑頗放效吏及内郡賈人¶
徃徃以杯器食郡初取吏於遼東吏見民無閉藏及賈¶
人徃者夜則為盗俗稍益薄今於犯禁寖多至六十餘¶
條可貴哉仁賢之化也然東夷天性柔順異於三方之¶
外故孔子悼道不行設浮於海欲居九夷有以也夫樂¶
浪海中有倭人分為百餘國以嵗時來獻見云自危四¶
度至斗六度謂之析木之次燕之分也齊地虚危之分¶
<pb:KR3k0043_WYG_057-12b>¶
野也東有甾川東萊琅邪髙宻膠東南有泰山城陽北¶
有千乘清河以南勃海之髙樂髙城重合陽信西有濟¶
南平原皆齊分也少昊之世有爽鳩氏虞夏時有季崱¶
湯時有逢公柏陵殷末有薄姑氏皆為諸侯國此地至¶
周成王時薄姑氏與四國共作亂成王滅之以封師尚¶
父是為太公詩風齊國是也臨甾名營丘故齊詩曰子¶
之營兮遭我虖嶩之間兮又曰竢我於著乎而此亦其¶
舒緩之體也吴札聞齊之歌曰泱泱乎大風也哉其太¶
<pb:KR3k0043_WYG_057-13a>¶
公乎國未可量也古有分土無分民太公以齊地負海¶
舄鹵少五榖而人民寡迺勸以女工之業通漁鹽之利¶
而人物輻湊後十五世桓公用管仲設輕重以富國合¶
諸侯成伯功身在陪臣而取三歸故其俗彌侈織作氷¶
紈綺繡純麗之物號為冠帶衣履天下初太公治齊脩¶
道術尊賢智賞有功故至今其土多好經術矜功名舒¶
緩闊達而足智其失夸奢朋黨言與行謬虚詐不情急¶
之則離散緩之則放縱始桓公兄襄公滛亂姑姊妹不¶
<pb:KR3k0043_WYG_057-13b>¶
嫁於是令國中民家長女不得嫁名曰巫兒為家主祠¶
嫁者不利其家民至今以為俗痛乎道民之道可不慎¶
哉昔太公始封周公問何以治齊太公曰舉賢而上功¶
周公曰後世必有簒殺之臣其後二十九世為彊臣田¶
和所滅而和自立為齊侯初和之先陳公子完有罪來¶
奔齊齊桓公以為大夫更稱田氏九世至和而簒齊至¶
孫威王稱王五世為秦所滅臨淄海岱之間一都㑹也¶
其中具五民云魯地奎婁之分野也東至東海南有泗¶
<pb:KR3k0043_WYG_057-14a>¶
水至淮得臨淮之下相㫿陵僮取慮皆魯分也周興以¶
少昊之墟曲阜封周公子伯禽為魯侯以為周公主其¶
民有聖人之教化故孔子曰齊一變至于魯魯一變至¶
于道言近正也瀕洙泗之水其民渉渡㓜者扶老而代¶
其任俗既益薄長老不自安與㓜少相讓故曰魯道衰¶
洙泗之間齗齗如也孔子閔王道將廢迺修六經以述¶
唐虞三代之道弟子受業而通者七十有七人是以其¶
民好樂上禮義重亷恥周公始封太公問何以治魯周¶
<pb:KR3k0043_WYG_057-14b>¶
公曰尊尊而親親太公曰後世寖弱矣故魯自文公以¶
後禄去公室政在大夫季氏逐昭公陵夷㣲弱三十四¶
世而為楚所滅然本大國故自為分野今去聖乆逺周¶
公遺化銷微孔氏庠序衰壊地陿民衆頗有桑麻之業¶
無林澤之饒俗儉嗇愛財趨商賈好訾毁多巧偽喪祭¶
之禮文備實寡然其好學猶愈于他俗漢興以來魯東¶
海多至卿相東平須昌夀張皆在濟東屬魯非宋地也¶
當考宋地房心之分野也今之沛梁楚山陽濟隂東平¶
<pb:KR3k0043_WYG_057-15a>¶
及東郡之須昌夀張皆宋分也周封微子於宋今之睢¶
陽是也本陶唐氏火正閼伯之墟也濟隂定陶詩風曹¶
國也武王封弟叔振鐸於曹其後稍大得山陽陳留二¶
十餘世為宋所滅昔堯作游成陽舜漁雷澤湯止于亳¶
故其民猶有先王遺風重厚多君子好稼穡惡衣食以¶
致畜藏宋自微子二十餘世至景公滅曹滅曹後五世¶
亦為齊楚魏所滅參分其地魏得其梁陳留齊得其濟¶
隂東平楚得其沛故今之楚彭城本宋也春秋經曰圍¶
<pb:KR3k0043_WYG_057-15b>¶
宋彭城宋雖滅本大國故自為分野沛楚之失急疾顓¶
已地薄民貧而山陽好為姦盗衛地營室東壁之分野¶
也今之東郡及魏郡黎陽河内之野王朝歌皆衛分也¶
衛本國既為狄所滅文公徙楚丘三十餘年子成公徙¶
於帝丘故春秋經曰衛遷于帝丘今之濮陽是也本顓¶
頊之墟故謂之帝丘夏后之世昆吾氏居之成公後十¶
餘世為韓魏所侵盡亡其旁邑獨有濮陽後秦滅濮陽¶
置東郡徙之於野王始皇既并天下猶獨置衛君二世¶
<pb:KR3k0043_WYG_057-16a>¶
時乃廢為庶人凡四十世九百年最後絶故獨為分野¶
衛地有桑間濮上之阻男女亦亟聚㑹聲色生焉故俗¶
稱鄭衛之音周末有子路夏育民人慕之故其俗剛武¶
上氣力漢興二千石治者亦以殺戮為威宣帝時韓延¶
壽為東郡太守承聖恩崇禮義尊諫爭至今東郡號善¶
為吏延壽之化也其失頗奢靡嫁娶送死過度而野王¶
好氣任俠有濮上風楚地翼軫之分野也今之南郡江¶
夏零陵桂陽武陵長沙及漢中汝南郡盡楚分也周成¶
<pb:KR3k0043_WYG_057-16b>¶
王時封文武先師鬻熊之曾孫熊繹於荆蠻為楚子居¶
丹陽後十餘世至熊達是為武王寖以彊大後五世至¶
嚴王總帥諸侯觀兵周室并吞江漢之間内滅陳魯之¶
國後十餘世頃襄王東徙于陳楚有江漢川澤山林之¶
饒江南地廣或火耕水耨民食魚稻以漁獵山伐為業¶
果蓏蠃蛤食物常足故啙窳媮生而亡積聚飲食還給¶
不憂凍饑亦無千金之家信巫鬼重滛祀而漢中滛失¶
枝柱與巴蜀同俗汝南之别皆急疾有氣勢江陵故郢¶
<pb:KR3k0043_WYG_057-17a>¶
都西通巫巴東有雲夢之饒亦一都㑹也吳地斗分野¶
也今之㑹稽九江丹陽豫章廬江廣陵六安臨淮郡盡¶
吳分也殷道既衰周太王亶父興&ZX-1112a5;梁之地長子太伯¶
次曰仲雍少曰公季公季有聖子昌太王欲𫝊國焉太¶
伯仲雍辭行采藥遂奔荆蠻公季嗣位至昌為西伯受¶
命而王故孔子美而稱曰太伯可謂至徳也已矣三以¶
天下讓民無得而稱焉謂虞仲夷逸隠居放言身中清¶
廢中權太伯初奔荆蠻荆蠻歸之號曰句吴太伯卒仲¶
<pb:KR3k0043_WYG_057-17b>¶
雍立至曾孫周章而武王克殷因而封之又封周章弟¶
中於河北是為北吴後世謂之虞十二世為晉所滅後¶
二世而荆蠻之吴子夀夣盛大稱王其少子則季札有¶
賢材兄弟欲傳國札讓而不受自太伯夀夣稱王六世¶
闔廬舉伍子胥孫武為將戰勝攻取興伯名於諸侯至¶
于夫差誅子胥用宰嚭為粤王句踐所滅吴粤之君皆¶
好勇故其民至今好用劔輕死易發粤既滅吴後六世¶
為楚所滅後秦又擊楚徙夀春至子為秦所滅夀春合¶
<pb:KR3k0043_WYG_057-18a>¶
肥受南北湖皮革鮑木之輸亦一都㑹也始楚賢臣屈¶
原被讒放流作離騷諸賦以自傷悼後有宋玉唐勒之¶
屬慕而述之皆以顯名漢興髙祖王兄子濞於吴招致¶
天下之娱游子弟枚乘鄒陽嚴夫子之徒興於文景之¶
際而淮南王安亦都夀春招賓客著書而吴有嚴助朱¶
買臣䝿顯漢朝文辭並發故世傳楚辭其失巧而少信¶
初淮南王異國中民家有女者以待游士而妻之故至¶
今多女而少男本吴粤與楚接比數相并兼故民俗畧¶
<pb:KR3k0043_WYG_057-18b>¶
同吴東有海鹽章山之銅三江五湖之利亦江東之一¶
都㑹也豫章出黄金然堇堇物之所有取之不足以更¶
費江南卑濕丈夫多天會稽海外有東鯷人分為二十¶
餘國以嵗時來獻見云粤地牽牛婺女之分野也今之¶
蒼梧鬰林合浦交阯九真南海日南皆粤分也其君禹¶
後帝少康之庶子云封於㑹稽文身斷髪以避蛟龍之¶
害後二十世至句踐稱王與吴王闔廬戰敗之檇李夫¶
差立句踐乘勝復伐吴吴大破之棲會稽臣服請平後¶
<pb:KR3k0043_WYG_057-19a>¶
用范蠡大夫種計遂伐滅吴兼并其地渡淮與齊晉諸¶
侯會致貢於周周元王使使賜命為伯諸侯畢賀後五¶
世為楚所滅子孫分散君服于楚後十世至閩君摇佐¶
諸侯平秦漢興復立摇為越王是時秦海南尉趙佗亦¶
自王𫝊國至武帝時盡滅以為郡云處近海多犀象瑇¶
瑁珠璣銀銅果布之湊中國徃商賈者多取富焉畨禺¶
其一都會也自合浦徐聞南入海得大州東西南北方¶
千里武帝元封元年畧以為儋耳珠厓郡民皆服布如¶
<pb:KR3k0043_WYG_057-19b>¶
單被穿中央為貫頭男子耕農種禾稻紵麻女子桑蠶¶
織績亡馬與虎民有五畜山多塵麖兵則矛盾刀木弓¶
弩竹矢或骨為鏃自初為郡縣吏卒中國人多侵陵之¶
故率數嵗一反元帝時遂罷棄之自日南障塞徐聞合¶
浦船行可五月有都元國又船行可四月有邑廬没國¶
又船行可二十餘日有諶離國歩行可十餘日有夫甘¶
都盧國自夫甘都盧國船行可二月餘有黄支國民俗¶
畧與珠厓相類其州廣大户口多多異物自武帝以來¶
<pb:KR3k0043_WYG_057-20a>¶
皆獻見有譯長屬黄門與應募者俱入海市明珠璧流¶
離竒石異物齎黄金雜繒而徃所至國皆稟食為耦蠻¶
夷賈船轉送致之亦利交易剽殺人又苦逢風波溺死¶
不者數年來還大珠至圍二寸以下平帝元始中王莽¶
輔政欲燿威徳厚遺黄支王令遣使獻生犀牛自黄支¶
船行可八月到皮宗船行可二月到日南象林界云黄¶
支之南有已程不國漢之譯使自此還矣¶
　　　周道畧摠叙　　　　　　　一統志¶
<pb:KR3k0043_WYG_057-20b>¶
道周天下八極殊塗水陸畢㑹交合于衢地故北惟開¶
封南惟應天為水陸之大都㑹應天東南浮馳至于鎮¶
江自鎮南浮貫常達蘇左沿松右泛湖南由嘉興以抵¶
于杭惟杭逆浙經嚴及于金華東陟于處西及衢趨于¶
廣信及建寧至延平西馳邵汀東經福興泉極于漳惟¶
杭渡浙紹寧台温㑹于處應天西南浮馳並㑹于嶽厥¶
馳太平過和廬趨黄渡武駐于嶽厥浮太平南及寧國¶
徽廣徳北及和廬西經池安慶九江歴黄州武昌㑹馳¶
<pb:KR3k0043_WYG_057-21a>¶
于嶽惟九江南浮南康東及饒廣信以通浙閩南經南¶
昌東及撫州建昌西及瑞南經臨江西及哀南經吉安¶
贛南安過梅嶺歴南雄韶于廣州厥東浮馳歴惠並抵¶
于潮南經肇慶髙及于雷西趨于海由雷泛海極于瓊¶
惟武昌西北逆由漢陽沔陽安陸以達于襄陽惟嶽西¶
浮由荆達歸以及于䕫南及施州衛西經涪南及黔西¶
經重慶北及順慶保寧馳于成都西經瀘南及永寜趨¶
于烏撒㑹于曲靖西經叙州嘉㝎由眉至于成都惟嶽¶
<pb:KR3k0043_WYG_057-21b>¶
西南浮馳常徳歴辰沅思並至于思南北馳及播直走¶
貴州歴安順鎮寧永寧普安㑹于曲靖以抵雲南西北¶
及武㝎東南及廣西廣南南及臨安江西南經楚雄北¶
及姚安經趙州南及景東北及大理鶴慶麗江經䝉化¶
極于金齒惟岳南浮長沙西及寳慶南至衡東及彬南¶
歴永全桂林惟桂林西北浮栁厥西北達于慶逺厥西¶
及于田州泗城惟桂林南經平樂梧潯南寧太平抵于¶
思明開封東南浮馳抵淮浮由鳯陽以達于淮馳自歸¶
<pb:KR3k0043_WYG_057-22a>¶
徳以至于淮之宿自淮而北浮馳並抵于燕浮于徐兖¶
以達東昌暨徳過澗由通抵燕厥馳徐兗東及濟南過¶
東昌至河間以駐于燕自淮而南浮馳並至于應天厥¶
馳自鳯陽以至厥浮由揚以達惟茲淮安乃為南北之¶
交衢自淮東馳西及于清通濟南直走萊登泛海亦抵¶
于遼陽開封東北馳于衛彰廣平順徳經真保至于燕¶
惟燕東馳永平北極大寧又東極于遼東北極于開平¶
又西北抵于軍府開封西北至(闕/)暨懐慶歴澤潞沁東¶
<pb:KR3k0043_WYG_057-22b>¶
及遼西及于汾平陽與蒲經太原東及平定州西及岢¶
嵐經代西及朔經大同扺于蔚開封又西北自河南至¶
西安北及延安經邠北及慶陽至夏經平涼西及鞏昌¶
惟鞏昌西北馳于臨洮河州衛西南馳于岷洮經蘭州¶
莊浪西及西寧經涼州至永昌山以極于甘肅惟西安¶
西南經鳯翔漢中歴保寧潼川西北及于龍州西南至¶
于成都西北經茂州以極于松藩西南及雅黎歴卭部¶
建昌至于㑹川東南馳于重慶以通川江¶
<pb:KR3k0043_WYG_057-23a>¶
　　　三都論　　　　　　　　　章俊卿(後同/)¶
自古帝王之作莫不更都三河之間而周秦以降繼宅¶
兩京五季而下又都大梁何帝居之不常也然考其所¶
以㝎都改卜之意則有由矣大扺長安便於守洛陽便¶
于利大梁便于戰三京利害各有一偏故前王因其便¶
利而都之也方其正朔雖一而利勢不專藩侯棋布山¶
河𤓰分列國有唇齒之依朝廷無指臂之順必也守戰¶
並修軍民兩恤俾其進足以制諸侯之變退足以保固¶
<pb:KR3k0043_WYG_057-23b>¶
宗社捨長安莫利也故宗周西漢繼宅西土勢或然也¶
嬴秦隋唐踵卜長安仍以為安也逮夫車書混一禮教¶
興行舉綱朝廷張目郡縣於是偃武修文輕徭薄賦俾¶
斯民均受其賜思所以新一王之制侔盛古之隆唯禮¶
樂教化是遑而不以兵革戰伐為事則捨洛陽莫便也¶
故周成漢光定都成周誠得其宜也曹魏司馬晉踵卜¶
洛邑仍以為安也光武而下唯元魏孝文僅留意于稽¶
古禮文之事故逺㧞乎代中宅洛邑粲然新一王之政¶
<pb:KR3k0043_WYG_057-24a>¶
逺侔盛古亦遷都改卜有以相之若乃版圖未一侵伐¶
鼎來夷狄外訌邉隅僭竊必也徳刑兼脩戰守兩備宿¶
重兵於京師彊幹弱枝以鎮服夷夏而指蹤英雄以赴¶
其功則捨大梁莫便也朱梁而下以迄于宋仍都大梁¶
亦勢或然也然有其利必有其害膏腴惰農險阻逸徳¶
如禦侮于海隅而忽艱虞於京輦者長安之不利也故¶
五侯九伯不能亂周而犬戎實亂之山東戰國不能亡¶
秦而趙高實亡之藩狄不能犯凾谷而王莽實簒漢燕¶
<pb:KR3k0043_WYG_057-24b>¶
晉不能隳符秦而姚萇實代堅以至輔民譟而新莽燼¶
涇師繞而徳宗逃豈非長安&ZX-111ba5;警戒之道也歟徳化有¶
時替而君不常明紀綱有時紊而政不常舉敵受八靣¶
而險不數舍一方矯䖍九重震動此則洛邑之不利也¶
在董卓奮而東漢亡爾朱騁而北朝亂偏師犯闕如履¶
門闌以至典午失馭藩侯弄兵徃來如織王城不啻𫝊¶
舍豈非洛陽失守戰之偹也歟宴安起於無虞弊蠧生¶
於悠乆故載戢載櫜而甲械朽鈍以安以處而士卒獰¶
<pb:KR3k0043_WYG_057-25a>¶
憊兵多難用將逸難使可以隆安彊之威而不足以禦¶
一旦之變此則汴都之不利也故石晉之亡兵叛于外¶
也宋朝靖康之變太平之乆也然則長安便于守洛陽¶
便于利大梁便于戰又在人之所便利如何固未可恃¶
其所便而遽即于安也雖然玉京之制各有輔車屏蔽¶
之地又不可不察長安之制以陜西為畿輔而屏蔽實¶
在隴右宋朝失於西夏洛陽之制以闗東為畿輔而屏¶
蔽實在河東大梁之制以河南為畿輔而屏蔽實在河¶
<pb:KR3k0043_WYG_057-25b>¶
北故由古以來洛京之禍常起于并汾汴都之變常起¶
於燕趙長安之難雖不常所自而河隴之㓂尤為頻駭¶
良由失其外屏也是以河湟未歸則長安未易都雲朔¶
未賔則洛陽未易卜燕薊未服則大梁未易宅唇亡齒¶
寒者此之謂矣由是以論則三京利害各有攸當不可¶
一槩求也然以王道繩之是不無優劣焉從古議者紛¶
紛莫不以長安為優而臣意則否長安之地四塞雖固¶
而包履裁一心之境八州之民皆吾赤子而乃壍潼嶢¶
<pb:KR3k0043_WYG_057-26a>¶
以自固是何示天下以私也豈天子守在四夷而王者¶
以天下為家之義哉嗚呼天生民而立之君所以均調¶
而齊一之也故王者之作必中天下而立㝎四海之民¶
俾其貢賦於是而易輸寃抑於是而易訴朝覲會同於¶
是而易期赴調上計於是而易達故布徳行仁則易以¶
均被發號施令則易以敷暢皆所以均惠斯民也若夫¶
洛邑之地當天下之中大梁坐水陸之衝其所以惠利¶
斯民孰便於此𫝊曰譬如北辰居其所而衆星拱之洛¶
<pb:KR3k0043_WYG_057-26b>¶
邑之謂也又曰三十輻共一轂大梁之謂也然則欲求¶
一室萬世之都所以為國家生民無窮之計三都之中¶
邙洛其庶幾矣¶
　　　論大梁可都¶
臣聞世之議者皆以謂天下之形勢莫如雍其次莫如¶
周至於梁則天下之衝而已非形勢之地也故漢唐定¶
都皆在周雍至五季已來實始都梁本朝縱未能逺規¶
長安盍亦近卜於洛陽乎而安土重遷眷眷於開封之¶
<pb:KR3k0043_WYG_057-27a>¶
境非所以為萬世計也臣竊以為不然何則漢唐之都¶
必於周雍本朝之都必於梁而後可也夫長安之地左¶
殽函右隴蜀襟屏終南太華之山縈帶涇渭洪河之水¶
地方數千里皆膏腴沃野卒有急百萬之衆可具形勢¶
便利下兵於諸侯如建瓴水四塞之國也故其地利守¶
自古號為天府開封地平四出諸道輻輳南與楚境西¶
與韓境北與趙境東與齊境無名山大川之限而汴蔡¶
諸水參貫巾車錯轂蹄蹱交道軸艫衘尾千里不絶四¶
<pb:KR3k0043_WYG_057-27b>¶
通五達之郊也故其地利戰自古號為戰塲洛陽左纒¶
右澗表裏山河扼殽黽之隘阻成臯之險直伊闕之固¶
廣袤六百里四靣受敵以守則不如雍以戰則不如梁¶
然雍得之可以為重自古號為天下咽喉凡天下之形¶
勢無過此三者也故彼蜀之成都吴之建業皆霸據一¶
方之具而楚之彭城特盗賊之窟耳易曰天險不可升¶
也地險山川丘陵也王公設險以守其國所謂險者豈¶
必山川丘陵之謂哉在天而不可升在人而不可奪則¶
<pb:KR3k0043_WYG_057-28a>¶
皆為險矣夫雍為天府梁為戰塲周為天下之咽喉而¶
臣以謂漢唐之都必於周雍本朝之都必於梁而後可¶
者漢唐以地為險本朝以兵為險故也漢髙祖曰吾以¶
羽檄召天下兵莫有至者武帝曰吾初即位不欲出虎¶
符發兵郡國背道材官有變則以符檄發之京師惟有¶
南北兩軍有期門羽林孤兒以備扈從唐分天下為十¶
道置兵六百三十四府其在闗中者惟二百六十有一¶
府府兵廢始置神策為禁軍亦不過數萬人以此見唐¶
<pb:KR3k0043_WYG_057-28b>¶
漢之兵皆在外也故非四塞之國則不足以制海内之¶
命此所謂以地為險者也本朝懲五季之弊舉天下之¶
兵宿於京師名挂於籍者號百餘萬而衣食之給一毫¶
已上皆仰縣官又非若府兵之制一寓之於農也非都¶
四通五達之郊則不足以養天下此所謂以兵為險者¶
也夫以兵為險者不可以都周雍猶以地為險者不可¶
以都梁也而昧者乃以梁不如周周不如雍嗚呼亦不¶
達于時變矣夫大農之家建田阡陌積粟萬斛兼陂池¶
<pb:KR3k0043_WYG_057-29a>¶
之利并林麓之饒則其居必卜於郊野大賈之室歛散¶
金錢以逐十一之利出納百貨以收倍稱之息則其居¶
必卜於市區何則所操之術殊則所托之地異也今梁¶
據天下之衝嵗漕東南六百萬斛以給軍食猶恐不贍¶
矧欲襲漢唐之迹而都周雍之墟何異大賈之術而欲¶
托大農之地也由是言之彼周雍之地者漢唐之險耳¶
本朝何頼焉¶
　　　論金陵　　　　　　　　　　蘇伯衡¶
<pb:KR3k0043_WYG_057-29b>¶
蘇子曰初國家建朝廷郊廟社稷于南京徴郡國為隂¶
陽之學者各以其術來議至者數百人舘于上賓舘舘¶
之副使劉迪簡者江右人蓋通地理之術云一日迪簡¶
故問諸隂陽之師曰觀綿之詩書之殷盤周誥孔子之¶
語曾參則古人之為宫室城郭若治地而葬亦惟以卜¶
用龜而已隂陽家者出始不受命于鬼神而至用其精¶
鑒絶識可謂難能也已而其書至于今為其學者守之¶
篇目繁多安所折衷邪曰諸家之書莫切于錦囊之内¶
<pb:KR3k0043_WYG_057-30a>¶
外篇内外篇中莫要於乘生氣之一語曰生氣烏乎見¶
曰于山川之岡壠向背離合逆順見之故夫地氣之聚¶
者形必勝形之勝者得必吉此地理家法也曰吾於大¶
河江漢之南北境未嘗盡至北條南條之山川未嘗盡¶
窺故吾於周秦兩漢魏晉唐宋之餘墟未暇具論姑言¶
金陵秦始皇至埋金以鎮之諸葛亮以為帝王之宅則¶
其氣之聚也形之勝也有吉而無凶也不待言而知也¶
而其江山吾與諸公共睹焉前此國其間者曰東晉曰¶
<pb:KR3k0043_WYG_057-30b>¶
宋曰齊曰梁曰陳曰南唐其國之所建雖異地其地之¶
相去初甚近而其歴年或乆或近則大相逺何也曰此¶
非有得失於生氣然哉曰得者乆而失者近信耶何為¶
其乆者亦僅僅百餘年而已耶地理之術行于天下乆¶
矣而建國又大事也彼六代之君不擇其人而聽其相¶
度焉人之見擇於六代之君者不竭其目力技能以效¶
用焉豈其情乎擇人以相度竭目力技能以效用而其¶
徴應不可與周之卜世卜年同日而語吾以故惑焉是¶
<pb:KR3k0043_WYG_057-31a>¶
有出于形勢也則已使無出于形勢也可不考其故與¶
曰昔之冠盖之聚今之桑麻之塲也畚鍤之相尋塹湮¶
於旦莫非復當時之舊也甚矣雖欲考之得乎曰其地¶
脉自東南遡長江而西數百里乃止其止也蜿蜒磅礴¶
既翕復張中脊而下降為平衍所謂土中於是乎在西¶
為鷄籠覆舟諸山又西為石頭城而鍾山峙其東大江¶
迴抱秦淮𤣥武湖左右暎帶兩淮諸山合沓内向若委¶
玉帛而朝斯固無改當時之舊觀也豈惟無改乎當時¶
<pb:KR3k0043_WYG_057-31b>¶
固無改于開闢之初也氣之聚而形之勝何難知之有¶
則六代所以修短興亡之故豈有不足考者乎且夫氣¶
鍾為吉壤猶氣鍾為鉅賢鉅賢之身既亾清明之氣斯¶
散未有傷其一手一足而是氣之行乎其一身者俱斷¶
喪者也今因一岡一壠之變置而謂一都㑹舉然豈理¶
也哉曰天運有時而推移風氣亦有時而聚散據有定¶
之形論無窮之變不幾于刻舟而求劒乎是以不敢也¶
曰氣之自聚自散固非人力之所能為歟曰然曰然則¶
<pb:KR3k0043_WYG_057-32a>¶
所謂聚之使不散行之使有止者誣耶曰此言乎穴法¶
也四時之運無窮焉及其至也則聚者無不散止者無¶
不徃勢之所必至也有聚有散有止有徃而地之或吉¶
或凶亦與之俱矣是以雄都大邑名城巨鎮倐焉過之¶
而為坵墟壠畞坵墟壠畝倐焉過之又為名城巨鎮雄¶
都大邑也曰是則宇宙之間山川之形勢不改而其氣¶
無定在其地無常吉也决矣然昔之善為宫宅地形者¶
所留鈐記去之五六百年葬而偶直其處徴應無不協¶
<pb:KR3k0043_WYG_057-32b>¶
則氣未必無定在地未必無常吉也曰蓄泄不同焉曰¶
寳公指定林寺前獨龍岡謂武帝曰若以為隂宅後當¶
永乆既而寳公示寂武帝以錢二十萬購其地奉真身¶
窆焉實天監中也於今八百餘載世運之消息人事之¶
盛衰亦已屢矣而寳公之光靈振燿猶一日則地之泄¶
者何如哉地以氣為脈相地以氣為本隂陽家之于地¶
理未嘗不以藉其口矣夫地之形有方體故其美&ZX-1118aa;肥¶
磽葢有甚于形勢今于其可指見而言傳者猶不能按¶
<pb:KR3k0043_WYG_057-33a>¶
以明前代修短興亾之故則於其藏乎地中者果何以¶
盡得之乎時余在坐上遽曰何見之晚也今夫人有一¶
畝之宫欲使人居守猶必慎擇其人之克負荷者斯舉¶
而授之矧金陵之墟王者之都天造而地設不有聖人¶
其肯輕畀之乎彼晉宋齊梁陳南唐之君乘時割裂竊¶
而據之皆非天授既不足當王氣之盛又安能乘生氣¶
之聚余固知天地閟藏其風氣之完厚於數千年之乆¶
以待今天子之興而作都也觀前此之國於斯者殫其¶
<pb:KR3k0043_WYG_057-33b>¶
智力弗克混合而今鴻業告成朔南為一幅員之廣振¶
古所無則天意豈不昭乎休哉萬年無疆之業固不待¶
望氣者而知王氣之鬰葱不必隂陽家而知生氣之充¶
周也於是諸隂陽師群然和余而迪簡遂不復云其口¶
雖不言其心終不無惑也¶
　¶
　¶
　稗編卷五十七¶
