# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.066274
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十
<pb:KR3k0043_WYG_060-1a>¶
欽定四庫全書¶
　稗編卷六十　　　　　　明　唐順之　撰¶
　　諸家十八(理數/)¶
　　　論温泉寒火　　　　　　　周　密¶
野語曰邵康節曰世有温泉而無寒火昭徳晁氏解云¶
隂能順陽而陽不能順隂也水為火爨則沸而熟物火¶
為水沃則滅矣晉紀瞻舉秀才陸機䇿之曰隂陽不調¶
則大數不得不否一氣偏廢則萬物不能獨成今有温¶
<pb:KR3k0043_WYG_060-1b>¶
泉而無寒火其故何也白虎殿諸儒講論班固纂為白¶
虎通五行篇亦曰有温水無寒火然今湯泉徃徃有之¶
如驪山尉氏駱谷汝水黄山佛迹匡廬閩中等處皆表¶
表在人耳目坡詩云自憐耳目隘未測陽隂故鬱攸火¶
山烈觱沸湯泉注安能長魚鱉僅可燖狐兎朱氏晦庵¶
詩云誰然丹黄燄爨此玉池水蓋或謂温泉之下必有¶
硫黄礐石故耳獨未見所謂寒火按西京雜記載董仲¶
舒曰水極隂而有温泉火至陽而有涼燄又抱朴子曰¶
<pb:KR3k0043_WYG_060-2a>¶
水性純冷而有温谷之湯泉火體宜熾而有蕭丘之寒¶
燄又劉子從化篇曰水性宜冷而有華陽温泉猶曰泉¶
冷冷者多也火性宜熱而有蕭丘寒燄猶曰火熱熱者¶
多也然則寒火亦有之矣特以耳目所未及故以為無¶
耳¶
　　　前蜀論(祥瑞/)　　　　　　　五代史¶
嗚呼自秦漢以來學者多言祥瑞雖有善辨之士不能¶
祛其惑也予讀蜀書至扵龜龍麟鳯騶虞之類世所謂¶
<pb:KR3k0043_WYG_060-2b>¶
王者之嘉瑞莫不畢出於其國異哉然考王氏之所以¶
興亡成敗者可以知之矣或以為一王氏不足以當之¶
則是時天下治亂可以知之矣龍之為物也以不見為¶
神以升雲行天為得志今偃然暴露其形是不神也不¶
上于天而下見于水中是失職也然其一何多歟可以¶
為妖矣鳯凰鳥之逺人者也昔舜治天下政成而民悦¶
命䕫作樂樂聲和鳥獸聞之皆鼔舞當是之時鳯凰適¶
至舜之史因并記以為美後世因以鳯來為有道之應¶
<pb:KR3k0043_WYG_060-3a>¶
其後鳯凰數至或出於庸君繆政之時或出於危亡大¶
亂之際是果為瑞哉麟獸之逺人者也昔魯哀公出獵¶
得之而不識蓋索而獲之非其自出也故孔子書於春¶
秋曰西狩獲麟者譏之也西狩非其逺也獲麟惡其盡¶
取也狩必書地而哀公馳騁所渉地多不可徧以名舉¶
故書西以包衆地謂其舉國之西皆至也麟人罕識之¶
獸也以見公之窮山竭澤而盡取至於不識之獸皆捜¶
索而獲之故曰譏之也聖人已沒而異端之説興乃以¶
<pb:KR3k0043_WYG_060-3b>¶
麟為王者之瑞而附以符命䜟緯詭怪之言鳯嘗出於¶
舜以為瑞猶有説也及其後出於亂世則可以知其非¶
瑞矣若麟者前有治世如堯舜禹湯文武周公之世未¶
嘗一出其一出而當亂世然則孰知其為瑞哉龜𤣥物¶
也汚泥川澤不可勝數其死而貴於卜官者用適有宜¶
爾而戴氏禮以其在宫沼為王者難致之瑞戴禮雜出¶
於諸家其失亦以多矣騶虞吾不知其何物也詩曰吁¶
嗟乎騶虞賈誼以為騶者文王之囿虞虞官也當誼之¶
<pb:KR3k0043_WYG_060-4a>¶
時其説如此然則以之為獸者其出於近世之説乎夫¶
破人之惑者難與爭於篤信之時待其有所疑焉然後¶
從而攻之可也龜龍麟鳯王者之瑞而出於五代之際¶
又皆萃於蜀此雖好為祥瑞之説者亦可疑也因其可¶
疑者而攻之庶㡬惑者有以思焉¶
　　　灾祥序　　　　　　　　　鄭　樵¶
仲尼既沒先儒駕以妖妄之說而欺後世後世相承罔¶
敢失墜者有两種學一種妄學務以欺人一種妖學務¶
<pb:KR3k0043_WYG_060-4b>¶
以欺天凡說春秋者皆謂孔子寓褒貶於一字之間以¶
隂中時人使人不可曉解三傳唱之於前諸儒從之於¶
後盡推已意而誣以聖人之意此之謂欺人之學説洪¶
範者皆謂箕子本河圗洛書以明五行之㫖劉向創釋¶
其傳於前諸史因之而為志於後析天下災祥之變而¶
推之於金木水火土之域乃以時事之吉凶而曲為之¶
配此之謂欺天之學夫春秋者成周之典也洪範者皇¶
極之書也臣舊作春秋傳専以明王道削去三家褒貶¶
<pb:KR3k0043_WYG_060-5a>¶
之說所以杜其妄今作灾祥畧専以記實迹削去五行¶
相應之説所以絶其妖且萬物之理不離五行五行之¶
理其變無方離固為火矣而離中有水坎固為水矣而¶
坎中有火安得直以秋大水為水行之應成周宣榭火¶
為火行之應乎况周得木徳而有赤烏之祥漢得火徳¶
而有黄龍之瑞此理又如何邪豈其晉厲公一視之逺¶
周單公一言之徐而能闗於五行之沴乎豈其晉申生¶
一衣之偏鄭子臧一冠之異而能闗於五行之沴乎如¶
<pb:KR3k0043_WYG_060-5b>¶
是則五行之䋲人甚於三尺矣臣竊觀漢儒之説以亂¶
世無如春秋之深災異無如春秋之衆者是不考其實¶
也臣每謂春秋雖三王之亂世猶治於漢唐之盛時何¶
哉春秋二百四十年而日食三十六唐三百年而日食¶
過百舉春秋地震五漢和平中積二十一日而地百二¶
十四動舉春秋山傾者二漢文帝時一年之間齊楚山¶
二十九所同日圮舉春秋大水者八後漢延平中一月¶
之間郡國三十六大水其他小小災異則二百四十年¶
<pb:KR3k0043_WYG_060-6a>¶
之事不及後世一年也如李梅冬實鸜鵒來巢之類在¶
後世不勝書使春秋之人而親見後世事豈但慟哭流¶
涕而已哉以春秋視後世豈不為亂世也何哉後世之¶
法度不及春秋之法度後世之人才不及春秋之人才¶
其所以感和氣而弭災異者又安可望春秋乎嗚呼天¶
地之間災祥萬種人間禍福㝠不可知奈何以一蟲之¶
妖一氣之戾而一一質之以為禍福之應其愚甚矣況¶
吉凶有不由於災祥者宋之五石六鷁可以為異矣而¶
<pb:KR3k0043_WYG_060-6b>¶
内史叔興以為此隂陽之事非吉凶所生魏安平太守¶
王基筮於管輅輅曰君家有三怪一則生男墮地走入¶
竈死二則大蛇床上衘筆三則烏來入室與燕鬬兒入¶
竈者宋無忌之妖蛇衘筆者老書佐之妖烏與燕鬬者¶
老鈴下之妖此三者足以為異而無㐫兆無所憂也王¶
基之家卒以無患觀叔興之言則國不可以災祥論興¶
衰觀管輅之言則家不可以變怪論休咎惟有和氣致¶
祥乖氣致異者可以為通論¶
<pb:KR3k0043_WYG_060-7a>¶
　　　十二辰所肖　　　　　　　(王應鏊/王  麟)¶
或問十二辰所肖何謂也曰是非吾儒之所講也雖然¶
嘗聞之於人二十八宿分布周天以直十二辰每辰二¶
宿子午卯酉則三而各有所象女土蝠虛日鼠危月燕¶
子也室火猪璧水㺄亥也奎木狼婁金狗戌也胃土雉¶
昴日雞畢月烏酉也觜火猴參水猿申也井木犴鬼金¶
羊未也柳土獐星日馬張月鹿午也翼火蛇軫水蚓已¶
也角木蛟亢金龍辰也氐土貉房日兎心月狐卯也尾¶
<pb:KR3k0043_WYG_060-7b>¶
火虎箕水豹寅也斗木獬牛金牛丑也天禽地曜分直¶
於天以紀十二辰而以七曜統之此十二肖之所始也¶
王應麟云朱文公嘗問蔡季通十二相屬起於何時首¶
見何書又謂以二十八宿之象言之唯龍與牛為合而¶
他皆不類至於虎當在西而反居寅鷄為鳥屬而反居¶
西又舛之甚者韓文考異毛頴傳封卯地謂十二物未¶
見所從來愚按吉日庚午既差我馬午為馬之證也季¶
冬出土牛丑為牛之證也蔡邕月令論云十二辰之㑹¶
<pb:KR3k0043_WYG_060-8a>¶
五時所食者必家人所畜丑牛未羊戌犬酉鷄亥豕而¶
已其餘虎以下非食也月令正義云鷄為木羊為火牛¶
為土犬為金豕為水但隂陽取象多塗故午為馬酉為¶
鷄不可一定也十二物見論衡物勢篇説文亦謂已為¶
蛇象形¶
　　　納音納甲　　　　　　　　沈　括¶
理愚歌所謂五行真假少人知知時須是泄天機五行¶
真假者納音是也乃天地大術數也先布大衍四十九¶
<pb:KR3k0043_WYG_060-8b>¶
數在地次將甲巳子午九乙庚丑未八丙辛寅申七丁¶
壬卯酉六戊癸辰戌五己亥四以四字當數除之除減¶
不盡又按五行數除之餘者水一火二木三金四土五¶
相生取用便是納音也相生者餘一生木餘二生土餘¶
三生火餘四生水餘五生金且如甲子乙丑四箇字干¶
支共除了三十四數外有十五數以二五除了一十餘¶
數得五屬土土能生金是甲子乙丑金也又丙寅丁卯¶
四箇字干支共除了二十六數外有二十三數以四五¶
<pb:KR3k0043_WYG_060-9a>¶
除了二十止乘三屬木木能生火是丙寅丁卯火也餘¶
者依此豈得有金在海中火在爐中之説世有不肖之¶
術未遇明師道聽塗説錯論古道迷誤後人焉能中理¶
故將甲子乙丑金喻子丑近北方坎水之地為海中金¶
丙寅丁卯火喻寅卯近東方生火之地為如爐火説自¶
漢時景婁先生以前並無金在海中火在爐中夫萬物¶
者育乎天地運乎四時春以萬物滋榮如艮秋以萬物¶
滋榮如坤蓋生發藏歸莫離乎土土坤艮是也易云艮¶
<pb:KR3k0043_WYG_060-9b>¶
方萬物之始坤成萬物之終甲乃天之首二儀之循環¶
一陽之來復故甲子至壬申九數甲巳相合子午對沖¶
故云甲巳子午九乙丑至壬申八數乙庚相合丑未對¶
沖故云乙庚丑未八丙寅至壬申七數丙辛相合寅申¶
對沖故云丙辛寅申七丁卯至壬申六數丁壬相合卯¶
酉對沖故云丁壬卯酉六戊辰至壬申五數戊癸相合¶
辰戌對沖故云戊癸辰戌五己巳至壬申四數己亥相¶
沖故云己亥四¶
<pb:KR3k0043_WYG_060-10a>¶
沈括曰六十甲子有納音解原其意蓋六十律旋相為¶
宫法也一律含五音十二律納六十音也凡氣始於東¶
方而右行音起於西方而左行隂陽相錯而生變化所¶
謂氣始於東方者四時始於木右行傳於火火傳於土¶
土傳扵金金傳扵水所謂音始扵西方者五行始扵金¶
左旋傳扵火火傳扵木木傳扵水水傳扵土(納音與易/納甲同法)¶
(乾納甲而坤納癸始扵乾而終扵坤/納音始扵金金乾也終扵土土坤也)納音之法同類娶¶
妻隔八生子(此漢志/語也)此律吕相生之法也五行先仲而¶
<pb:KR3k0043_WYG_060-10b>¶
後孟孟而後季此遁甲三元之紀也甲子金之仲(黄鍾/之商)¶
同位娶乙丑(大吕之商同位謂甲與乙/丙與丁之類下皆倣此)隔八下生壬申¶
金之孟(夷則之商隔八謂大吕/下生夷則也下皆倣此)壬申同位娶癸酉(南吕/之商)¶
隔八上生庚辰金之季(姑洗之商此金三元終若只以/陽辰言之則依遁甲逆傳仲孟)¶
(季若兼妻言之則/順傳孟仲季也)庚辰同位娶辛巳(仲吕/之商)隔八下生戊¶
子火之仲(黄鍾之徴金三元終/則左行傳南方火也)戊子娶己丑(大吕/之徴)生丙¶
申火之孟(夷則/之徴)丙申娶丁酉(南吕/之徴)生甲辰火之季(姑洗/之徵)¶
甲辰娶乙巳(仲吕/之徴)生壬子木之仲(黄鍾之角火三元終/則左行傳扵東方木)¶
<pb:KR3k0043_WYG_060-11a>¶
如是左行至扵丁巳仲吕之宫五音一終復自甲午金¶
之仲娶乙未隔八生壬寅一如甲子之法終扵癸亥(謂/&ZX-111d1d;)¶
(賔娶林鍾上/生太簇之類)自子至扵已為陽故自黄鍾至扵仲吕皆¶
下生自午至扵亥為隂故自林鍾至扵應鍾皆上生予¶
扵樂論叙之甚詳此不復紀(甲子乙丑金與甲午乙未/金雖同然甲子乙丑為陽)¶
(律陽律皆下生甲午乙未為陽吕陽吕/皆上生六十律相反所以分為一紀也)¶
易有納甲之法未知起扵何時予嘗考之可以推見天¶
地胎育之理乾納甲壬坤納乙癸者上下包之也震巽¶
<pb:KR3k0043_WYG_060-11b>¶
坎離艮兊納庚辛戊己丙丁者六子生扵乾坤之包中¶
如物之處胎甲者左三剛爻乾之氣也右三柔爻坤之¶
氣也乾之初爻交于坤生震故震之初爻納子午(乾初/爻子)¶
(午故/也)中爻交于坤生坎初爻納寅申(震納子午順傳/寅申易道順)上¶
爻交于坤生艮初爻納辰戌(亦順/傳也)坤之初爻交于乾生¶
巽故巽之初爻納丑未(坤之初爻/丑未故也)中爻交于乾生離初¶
爻納卯酉(巽納丑未逆傳/卯酉隂道逆)上爻交于乾生兊初爻納己¶
亥(亦逆/傳也)乾坤始于甲乙則長男長女乃其次宜納丙丁¶
<pb:KR3k0043_WYG_060-12a>¶
少男少女居其末宜納庚辛今乃反此者卦必自下生¶
先初爻次中爻末乃至上爻此易之叙然亦胎育之理¶
也物之處胎甲莫不倒生自下而生者卦之叙而㝠合¶
造化胎育之理此至理合自然者也(凡草木百榖之實/皆倒生首系于幹)¶
(其上抵于頴處反是根人/與烏獸生胎亦首皆在下)¶
　　　八卦納甲圗説　　　　　　朱　升¶
按自甲至癸者十日之名也日有十而卦以八以八納¶
十故乾坤二卦始終包羅之而納甲乙壬癸之四日甲¶
<pb:KR3k0043_WYG_060-12b>¶
壬陽日乾納之乙癸隂日坤納之也其間六日三男納¶
其陽三女納其隂六子之封各得乾坤之一畫者也又¶
艮納丙兊納丁者氣之方行者也少男女納之猶日之¶
未午嵗之方夏時也震納庚巽納辛者質之已凝者也¶
長男女納之猶日之過午嵗之既秋時也坎離中男女¶
納戊巳扵正中有不待言者矣易家納甲意本如此其¶
見扵經則蠱之先甲後甲巽之先庚後庚與革之巳日¶
乃孚而已世言易卦納甲本扵參同契今以其書考之¶
<pb:KR3k0043_WYG_060-13a>¶
則以月之明魄多少取象扵卦畫而以所見方位為所¶
納之甲二者皆非也夫既以乾三畫純陽為望以坤三¶
畫純隂為晦則其明魄消長當以五夜當一畫若是則¶
震當為初五夜之月而非生明兊當為初十夜之月而¶
非上弦也望後巽艮準此此月之明魄既與所言卦畫¶
不類矣又地之方位甲庚相對既以望夕之月為乾而¶
出甲則初生之月不見扵庚矣上下弦之昏旦同見扵¶
南方之中亦初無上弦見丁下弦見丙之異也大抵月¶
<pb:KR3k0043_WYG_060-13b>¶
之行天一嵗十二月間其昏出見之地夜夜推移不襲¶
其位惟有春秋二分黄道與赤道相踏又須氣朔分齊¶
則其朔望朏肭出見乃有定位可指而不可以言納甲¶
之理也參同契乃是整齊一嵗一月一日之造化以明¶
吾道之造化姑借易以言之大槩約畧取象云爾而非¶
以説易也¶
　　　三代漢唐五運符數　　　　學　林(後同/)¶
唐虞之際以斗精受命者七人得四均間氣而王者又¶
<pb:KR3k0043_WYG_060-14a>¶
二十八人所謂三十五際者也禹以金徳王故夏后氏¶
之有天下也生數四百年契以水徳王故殷人之有天¶
下也成數六百年稷以木徳王故周人之有天下也成¶
數八百年伯益之命中大而堯族以火徳乘之故漢家¶
之有天下也生數再及二百年其間距王而興不能復¶
大禹之迹皆五神之餘氣臯陶降徳皇唐受命張説乾¶
符頌曰漢自建武至建安二十五年一百六十九嵗而¶
禪魏魏自黄初至咸熈二年四十六年而禪晉晉自太¶
<pb:KR3k0043_WYG_060-14b>¶
始至元熈二年一百五十六年而禪宋宋自永初元年¶
至昇明三年凡六十嵗咸以六終六受六亢位也文帝¶
紀云三代揖遜咸窮扵六唐敬暉謂王者乘土王世五¶
十數盡千年乘金王世四十數九百年乘水王世一十¶
數六百年乘木土世三十數八百年乗火王世二十數¶
七百年天地之常也自黄帝至漢五運適同¶
　　　論秦為閏位¶
伏犧氏以木王五行以生為序神農以火黄帝以土少¶
<pb:KR3k0043_WYG_060-15a>¶
昊以金顓帝以水帝嚳以木堯火舜土夏金湯水周以¶
木漢以火漢律厯志秦以水徳在周漢木火之間師古¶
注曰秦為閏位不當五徳之序漢火傳魏土晉金也¶
　　　周漢徳運¶
赤烏飛魯門圗録云得麟之後天墜血書魯端門明日¶
血書飛為赤烏言漢代周也夫子見薪采者獲麟孔子¶
按圗録知劉季代周麟者木精薪采者庶人然火之意¶
孔子絶筆扵春秋者起木絶火王明周木當受漢也¶
<pb:KR3k0043_WYG_060-15b>¶
　　　晉尚金¶
晉武帝泰始元年有司奏王者祖氣而奉其始終晉扵¶
五行之次應尚金金生扵已事扵酉終扵丑宣祖以酉¶
日臘以丑日改景初厯為泰始厯奏可¶
　　　五徳更旺相勝相生之義¶
史臣案鄒衍五徳周為火行衍生在周時不容不知周¶
氏行運且周之歴年八百秦氏即有周之建國也周之¶
火木其事易詳且五徳更王唯有二家之説鄒衍以相¶
<pb:KR3k0043_WYG_060-16a>¶
勝立體劉向以相生為義據以為言不得出此二家者¶
假使即劉向之説周為木行秦氏代周改其行運若以¶
相勝則克木者金相生則木實生火秦氏乃稱水徳理¶
非謬然斯則劉氏所證為不值矣臣以為張蒼雖是漢¶
臣生與周接司秦柱下備覩圗書且秦雖滅學不廢術¶
數則有周遺文雖不畢在據漢水行事非虛作賈誼取¶
秦云漢土徳葢以是漢代秦詳論二説各有其義張蒼¶
則以漢水勝周火廢秦不班五徳賈誼則以漢土勝秦¶
<pb:KR3k0043_WYG_060-16b>¶
水以秦為一代論秦漢雖殊而周為火一也然則相勝¶
之義于事為長若張蒼黜秦則漢水魏土晉木宋金若¶
賈誼取秦則漢土魏木晉金宋火也難者云漢髙斷蛇¶
而神母夜哭云赤帝子殺白帝子然則漢非火而何斯¶
又不然矣漢若為火則當云赤帝不宜云赤帝子也白¶
帝子又何義況乎葢由漢是土徳土生乎火秦是水徳¶
水生乎金斯則漢以土為赤帝子秦以水徳為白帝子¶
也難者又云向云五徳相勝今復云土為赤帝子何也¶
<pb:KR3k0043_WYG_060-17a>¶
荅曰五行自有相勝之義不得以相勝廢相生相生廢¶
相勝也相勝者以土勝水耳相生者土自火子義豈相¶
關¶
　　　宋德運之説　　　　　　　宋　志¶
雍熈元年四月布衣趙垂慶上書言本朝當越五代而¶
上承唐統為金徳若梁繼唐傳後唐至本朝亦合為金¶
徳矧自國初符瑞色白者不可勝紀皆金徳之應也望¶
改正朔易車旗服色以承天統事下尚書省集議常侍¶
<pb:KR3k0043_WYG_060-17b>¶
徐鉉與百官奏議曰五運相承國家大事著扵前載具¶
有明文頃以唐末䘮亂朱梁簒弑莊宗早編屬籍親雪¶
國讐中興唐祚重新土運以梁室比羿浞王莽不為正¶
統自後數姓相傳晉以金漢以水周以木天造有宋運¶
膺火徳況國初祀赤帝為感生帝于今二十五年豈可¶
輕議改易又云梁至周不合迭居五運欲國家繼唐為¶
金徳且五運迭遷親承歴數質文相次間不容髪豈可¶
越數姓之上繼百年之運此不可之甚也按唐書天寳¶
<pb:KR3k0043_WYG_060-18a>¶
九載崔昌獻議自魏晉至周隋皆不得為正統欲唐逺¶
繼漢統立周漢子孫為王者後備三恪之禮是時朝議¶
是非相半集賢院學士衛包上言符同李林甫遂行其¶
事至十二載林甫卒復以魏周隋之後為三恪崔昌衛¶
包由是逺貶此又前載之甚明也伏請祗守舊章以承¶
天祐從之大中祥符三年間開封府功曹參軍張君房¶
上言自唐室下衰土徳隤圮朱梁氏彊稱金統而莊宗¶
旋復舊邦則朱梁氏不入正統明矣晉氏又復稱金蓋¶
<pb:KR3k0043_WYG_060-18b>¶
謂乘扵唐氏殊不知李昪建國扵江南耳漢家二主共¶
止三年紹晉而興是為水徳洎廣順革命二主九年終¶
扵顯徳以上三朝七主共止二十四年行運之間隐而¶
難賾伏自太祖承周木徳而王當扵火行上繫扵商開¶
國在宋自是三朝迄今以為然矣愚臣詳而辨之若可¶
疑者太祖禪周之嵗嵗在庚申夫庚者金也申居西方¶
金位納音是木葢周氏稱木為二金所勝之象也太宗¶
登極之後詔開金明池扵金方之上此誰啟之乃天之¶
<pb:KR3k0043_WYG_060-19a>¶
靈符也陛下履極當彊圉之嵗握符在作噩之春適宋¶
道之隆興得金天之正氣臣試以瑞應言之則當年丹¶
徒貢白鹿姑蘇進白龜條支之雀來潁川之雉至臣又¶
聞當封禪之時魯郊貢白兎鄆上得金龜皆金符之至¶
騐也願以臣章下三事大臣參定其事疏奏不報天禧¶
四年光禄寺丞謝絳上書曰臣按古誌凡帝王之興必¶
推五行之盛徳所以配天地而符隂陽也故神農氏以¶
火徳聖祖以土徳夏以水徳商以金徳周以火徳自漢¶
<pb:KR3k0043_WYG_060-19b>¶
之興王火徳者以謂乘堯之後且漢堯之裔也五帝之¶
大莫大扵堯漢能因之是不墜其緒而善繼其盛徳也¶
國家膺開光之慶執敦厚之徳宜以土瑞而王天下然¶
推其終始傳承周之木徳而火當其次且朱梁不預正¶
統者謂莊宗復興扵後自石晉漢氏以及扵周則李昪¶
建國扵江左而唐祚未絶是三代者亦不得正其統矣¶
昔者秦祚促而徳暴不入正統考諸五代之際亦是類¶
矣國家誠能下黜五代紹唐之土徳以繼聖祖亦猶漢¶
<pb:KR3k0043_WYG_060-20a>¶
之黜秦興周之火徳以繼堯者也夫五行定位土徳居¶
中國家飛運扵宋作京扵汴城萬國之區矣傳曰土為¶
羣物主故曰后土洪範曰土爰稼穡作甘方今四海給¶
足嘉生蕃衍邇年京師甘露下泰山醴泉湧作甘之兆¶
斯亦見矣矧靈木異卉資生扵土千品萬類不可勝道¶
非土徳之騐乎臣又聞之太祖生扵洛邑而胞絡惟黄¶
鴻圗既建五緯聚扵奎㕓而鎮星星主及陛下升中之¶
次日抱黄珥朝祀扵太清宫有星曰含譽其色黄而潤¶
<pb:KR3k0043_WYG_060-20b>¶
澤斯皆凝命有表盛徳攸屬天意人事響效之大者則¶
土徳之符在矣是故天心之在茲陛下拒而罔受民意¶
之若是陛下兼而弗荅氣壅未宣河決遂潰豈不神哉¶
然則天淵之勃流水徳之浸患考六府之厭鎮騐五行¶
之勝尅亦宜興土之運禦時之災伏望順考符應詳習¶
法度惟陛下時而行之大理寺丞董行父又上言曰在¶
昔泰皇以萬物生扵東至仁體乎木故徳始扵木木以¶
生火神農受之為火徳火以生土黄帝受之為土徳土¶
<pb:KR3k0043_WYG_060-21a>¶
以生金少昊受之為金徳金以生水顓頊受之為水徳¶
水以生木髙辛受之為木徳木以生火唐堯受之為火¶
徳火以生土虞舜傳之為土徳土以生金夏為金徳金¶
以生水商為水徳水以生木周為木徳木以生火漢應¶
圗䜟為火徳火以生土唐受厯運為土徳陛下紹天之¶
統受天之命固當上繼唐祚以金為徳顯黄帝之嫡緒¶
彰聖祖之丕烈臣又按聖祖先降扵癸酉太祖受禪扵¶
庚申陛下即位扵丁酉天書下降扵戊申庚金也申酉¶
<pb:KR3k0043_WYG_060-21b>¶
皆金也天之體也陛下紹唐漢之運繼黄帝之後三世¶
變道應天之綂正令之徳斯又順也詔兩制詳議既而¶
獻議曰竊詳謝絳所述以聖祖得瑞宜承土徳且引漢¶
承堯緒為火徳之比雖班彪叙漢祖之興有五其一曰¶
帝堯之苖裔及序正綂乃越秦而繼周非用堯之行今¶
國家或用土徳即當越唐上承扵隋稱以非順失其五¶
徳傳襲之序又據董行父請越五代紹唐為金徳若其¶
度越累世上承百代之綂則晉洎周咸帝中夏太祖實¶
<pb:KR3k0043_WYG_060-22a>¶
受終扵周室而陟扵元后豈可弗遵傳紀之緒續扵遐¶
邈之統三聖臨御六十餘載登封告成昭紀號率循火¶
行之運以暉炎靈之曜兹事體大非容輕議矧雍熈中¶
徐鉉等議之詳矣其謝絳董行父等所請難以施行詔¶
可¶
　　　紀年　　　　　　　　　　王應麟¶
自帝堯元年甲辰至宋徳祐丙子凡三千六百三十三¶
年帝堯而上六閼逢無紀致堂云有書契以來凡㡬鴻¶
<pb:KR3k0043_WYG_060-22b>¶
荒㡬至徳矣廣雅自開闢至獲麟二百七十六萬歳分¶
為十紀益茫誕之説劉道原疑年譜謂大庭至無懐氏¶
無年而有總數堯舜之年衆説不同三綂歴次夏商西¶
周與汲冡紀年及商厯差異況開闢之初乎王質景文¶
云渾淪以前其畧見扵釋之長含經開闢以後其詳見¶
扵邵氏之皇極經世¶
　　　歴代徳運　　　　　　　　林　駉¶
五行相勝鄒衍説也五行相生劉向説也夫執相勝之¶
<pb:KR3k0043_WYG_060-23a>¶
説曰夏得木徳商得金徳周得火徳是也立相生之説¶
曰帝出乎震故伏羲氏始受木徳其徳以母傳子是也¶
嗟夫五行固有相勝相生之義矣然帝王授受天命人¶
心未嘗相勝愚不敢信衍之説五徳之運其説雖不見¶
扵六經以古帝王建號推之則其説騐矣自今觀之神¶
農氏之時以為炎帝者為其尚火也黄帝氏以為黄帝¶
者為其尚土也少昊氏以為金天者為其尚金也非其¶
所尚之徳則其號特為虛設五行用事始本扵東方萬¶
<pb:KR3k0043_WYG_060-23b>¶
物之所自起焉王者則而象之首以木徳王天下其次¶
一以所生之行而轉相承也以建號而推自神農而上¶
為伏羲則知其為木徳也自少昊而下為髙辛則知其¶
為水徳也自伏羲以至髙辛則五行之運一周矣又自¶
堯以至扵商則五行之運再周矣皆繼繼承承取其相¶
生之義則劉向父子之説為足信矣若以相勝而言則¶
舜受堯之天下是有勝堯之心禹受舜之天下是有勝¶
舜之心非獨舜禹不然雖三代而下亦不然也湯之纉¶
<pb:KR3k0043_WYG_060-24a>¶
夏出扵不得已如其以商之金而克夏之木則是彰湯¶
之得天下出扵本心矣武王伐商亦出扵不得已如其¶
以周之火而克商之金則是彰武王之得天下亦出扵¶
本心矣謂相勝之説出扵秦之意則可出扵帝王之意¶
則未可也徒見夫商尚白故以謂尚金周尚赤故以謂¶
尚火欲以附會相勝之説嗚呼若從其相勝之説則夏¶
之木徳胡為而尚黑徒見夫夏有青龍之瑞遂以為尚¶
木商有銀山之祥遂以為尚金欲以附會相勝之説嗚¶
<pb:KR3k0043_WYG_060-24b>¶
呼若從其相勝之説則周之火徳胡為有白魚之瑞耶¶
則鄒衍之説不足信矣由周而降相生之義千載未嘗¶
不符契也且秦本西戎餘分閏位不足繼周班固削而¶
不取焉夫秦不足繼周繼周者漢也周以木而漢以火¶
宜矣不然張華奉赤符亦謂以火為主何耶自魏至隋¶
皆非正統不足繼漢崔昌議去而不用焉夫自魏而隋¶
皆不足繼漢則繼漢者唐也漢以火而唐以土宜矣不¶
然伊川謂唐土徳而少河患何耶君子觀漢之承周唐¶
<pb:KR3k0043_WYG_060-25a>¶
之承漢相生正理異世一揆則知秦用水徳之治而行¶
刻深之法其相勝之説背戾扵聖人也多矣自是而後¶
莊宗中興唐祚同為一代則土運未絶也一傳而晉以¶
金再傳而漢以水又再傳而周以木天開我宋運膺火¶
徳徐鉉之言信矣且我宋以火王天下也豈非上天所¶
眷命乎受命宋分星應大辰火之祥也收復河東日在¶
重午火所旺也赤烏報蕃昌之兆紅光彰誕育之祥噫¶
盛哉是故赤帝有祭也嵗正月商丘有祀也色尚赤也¶
<pb:KR3k0043_WYG_060-25b>¶
臘用戌也火徳彰彰其與堯比隆歟彼趙垂慶因羽毛¶
之白而欲用金徳矣然越數代而紹唐此不可也噫太¶
原後服胡公言之并不加號温公言之彼曷不知乎謝¶
綘因日抱黄珥而又欲用土徳矣然越唐而承扵隋此¶
尤不可也噫水患多膺伊川言之火祀宜修胡宿言之¶
彼曷不審乎不然南京即政建炎紀元何天意猶眷眷¶
扵中興之後耶嗚呼宋徳當天厯年萬億赫赫炎精奕¶
葉有光愚尤有望扵今日也¶
<pb:KR3k0043_WYG_060-26a>¶
　¶
　¶
　¶
　¶
　¶
　¶
　¶
　¶
<pb:KR3k0043_WYG_060-26b>¶
　¶
　¶
　¶
　¶
　¶
　¶
　¶
　稗編卷六十¶
