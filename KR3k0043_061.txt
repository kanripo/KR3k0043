# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.084762
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十一
<pb:KR3k0043_WYG_061-1a>¶
欽定四庫全書¶
　稗編卷六十一　　　　　明　唐順之　撰¶
　　諸家十九(術數/)¶
　　　緯書序　　　　　　　　　隋　志¶
易曰河出圖洛出書然則聖人之受命也必因積徳累¶
業豐功厚利誠著天地澤被生人萬物之所歸徃神明¶
之所福饗則有天命之應葢龜龍衘負出於河洛以紀¶
易代之證其理幽昩究極神道先王恐其惑人祕而不¶
<pb:KR3k0043_WYG_061-1b>¶
𫝊說者又云孔子既叙六經以明天人之道知後世不¶
能稽同其意故别立緯及䜟以遺来世其書出於前漢¶
有河圖九篇洛書六篇云自黄帝至周文王所受本文¶
又别有三十篇云自初起至於孔子九聖之所增演以¶
廣其意又有七經緯三十六篇並云孔子所作并前合¶
為八十一篇而又有尚書中候洛罪級五行𫝊詩推度¶
災紀厯樞含神霧孝經鈎命决援神契雜䜟等書漢代¶
有郗氏袁氏說漢末郎中郗萌集圖緯䜟雜占為五十¶
<pb:KR3k0043_WYG_061-2a>¶
卷謂之春秋災異宋均鄭𤣥並為䜟律之註然其文辭¶
淺俗顛倒舛謬不類聖人之㫖相傳疑世人造為之後¶
或者又加㸃竄非其實録起王莽好符命光武以圖䜟¶
興遂盛行於世漢時又詔東平王蒼正五經章句皆命¶
從䜟俗儒趨時益為其學篇卷第目轉加增廣言五經¶
者皆憑䜟為說惟孔安國毛公王璜賈逵之徒獨非之¶
相承以為祆妄亂中庸之典故因漢魯恭王河間獻王¶
所得古文參而考之以成其義謂之古學當世之儒又¶
<pb:KR3k0043_WYG_061-2b>¶
非毁之竟不得行魏代王肅推引古學以難其義王弼¶
杜預從而明之自是古學稍立至宋大明中始禁圖䜟¶
梁天監以後又重其制及髙祖受禪禁之愈切煬帝即¶
位乃發使四出捜天下書籍與䜟緯相涉者皆焚之為¶
吏所糾者至死自是無復其學祕府之内亦多散亡今¶
録其見存以備異說¶
　　　論緯書　　　　　　　　　通　考(後同/)¶
陳氏曰按後漢書緯候之學註言緯七緯也候尚書中¶
<pb:KR3k0043_WYG_061-3a>¶
候也所謂河洛七緯者易緯稽覽圖乾鑿圖坤靈圖通¶
卦驗是類謀辨終備也書緯璇璣鈐考靈曜刑徳放帝¶
命驗運期授也詩緯推度災紀厯樞含神霧也禮緯含¶
文嘉稽命徴斗威儀也樂緯動聲儀稽耀嘉叶圖徴也¶
孝經緯援神契鈎命決也春秋緯演孔圖元命包文耀¶
鈎運斗樞感精符合誠圖考異郵保乾圖漢含孶佐助¶
期握誠圖潜潭已說題辭也䜟緯之說起於哀平王莽¶
之際莽以此濟其簒逆公孫述效之而光武紹復舊物¶
<pb:KR3k0043_WYG_061-3b>¶
乃亦以赤伏自累篤好而推崇之甘心與莽述同智於¶
是佞臣陋士從風而靡賈逵以此論左氏學曹褒以此¶
定漢禮作大予樂大儒如鄭𤣥專以䜟言經何休又不¶
足論矣二百年間惟桓譚張衡力非之而不囘也魏晉¶
以革命受終莫不傅㑹符命其源實出於此隋唐以来¶
其學寖微矣考唐志猶存九部八十四卷今其書皆亡¶
惟易緯僅存者如此及孔氏正義或時援引先儒葢嘗¶
欲刪去之以絶偽妄矣使所謂七緯者皆存猶學者所¶
<pb:KR3k0043_WYG_061-4a>¶
不道况其殘闕不完於偽之中又有偽者乎姑存之以¶
俻凡目云爾唐志數内有論語緯十七卷七緯無之太¶
平御覽有論語摘輔象撰考䜟者意其是也御覽又有¶
書帝騐期禮稽命曜春秋命厯序孝經左方契威嬉拒¶
等皆七緯所無要皆不足深考　致堂胡氏曰䜟書原¶
於易之推徃以知来周家卜世得三十卜年得七百此¶
知来之的也易道既隠卜筮者溺於考測必欲竒中故¶
分流别𣲖其說寖廣要之各有以也易道所明時有所¶
<pb:KR3k0043_WYG_061-4b>¶
用知道者以義處命理行則行理止則止術數之學葢¶
不取也光武早嵗從師長安受尚書大義夷考其行事¶
葢儒流之英傑也何乃蔽於䜟文牢不可破邪又曰緯¶
書原本於五經而失之者也而尤紊於鬼神之理幽明¶
之故夫鬼神之理幽明之故非知道者不能識自孟子¶
而後知道者鮮矣所以易惑而難解也斷國論者誠能¶
一决於聖人之經經不載雖有緯書䜟記屛而不用則¶
庶乎其不謬於理也¶
<pb:KR3k0043_WYG_061-5a>¶
　　　連山歸藏¶
連山十卷北史劉炫𫝊時牛𢎞奏購求天下遺逸之書¶
炫遂偽造書百餘卷題為連山易魯史記等録上送官¶
取賞而去後人有訟之經赦免死坐除名夾漈鄭氏曰¶
夏后氏易至唐始出今亡歸藏唐有司馬膺註十三卷¶
今亦亡隋有豸參軍薛正註十三卷所存者初經齊母¶
本著三篇文多闕亂不可詳解言占筮事其辭質其義¶
古後學以其不文則疑而棄之徃徃連山所以亡者復¶
<pb:KR3k0043_WYG_061-5b>¶
過於此矣獨不知後之人能為此文乎子曰周監於二¶
代郁郁乎文哉以周易校商易則周商之文質可知也¶
以商易校夏易則商夏之文質又可知也三易皆始乎¶
八而成六十四有八卦即有六十四卦六十四卦非至¶
周而備也但法之所立數之所起皆不相為用連山用¶
三十六策歸藏四十五策周易四十九策誠以人事代¶
謝星紀推移一代一謝漸繁漸文又何必近耳目而信¶
諸逺耳目而疑諸　按連山歸藏乃夏商之易本在周¶
<pb:KR3k0043_WYG_061-6a>¶
易之前然歸藏漢志無之連山隋志無之葢二書至晋¶
隋間始出而連山出於劉炫之偽作北史明言之度歸¶
藏之為書亦此類耳夾漈好竒獨尊信此二書與古三¶
墳書且咎世人以其晩出而疑之然殊不知毛氏詩左¶
氏春秋小戴氏禮與古文尚書周官六典比之當時皆¶
晩出者也然其義理其文辭一無可疑非二易三墳之¶
比不謂之六經可乎故今叙二易不敢遽指為夏商之¶
書姑隨其所出之時置之漢之後唐之前云¶
<pb:KR3k0043_WYG_061-6b>¶
　　　連山歸藏之名　　　　　　章俊卿¶
以連山歸藏為伏羲黄帝之易者自杜子春之言始以¶
連山歸藏為夏商之易者自鄭康成之言始夫所謂連¶
山者取山連不絶之義也所謂歸藏者取萬物歸藏之¶
義也故連山首艮艮為山也歸藏首坤坤為地也因是¶
卦以辨是名因是名以究是意亦猶周易以乾為首而¶
有取於周普之義也然一連山也一歸藏也子春以為¶
作於伏羲黄帝康成以為作於夏商二論矛盾將何折¶
<pb:KR3k0043_WYG_061-7a>¶
衷子春之言是邪歸藏何以曰堯舜降二女又何以曰¶
殷王則歸藏非黄帝連山亦非伏羲矣康成之言勝邪¶
世譜何以曰連山歸藏並是代號則連山歸藏亦不可¶
謂之夏商矣愚嘗因是而究其說葢伏羲黄帝造其名¶
夏商因之以作易其可證者有三禮運曰吾得坤乾註¶
之者曰得商隂陽之書也其書存者有歸藏歸藏既為¶
商之書則連山寧非夏易乎其可證者一也皇甫謐云¶
夏因炎帝曰連山殷因黄帝曰歸藏連山果為伏羲皇¶
<pb:KR3k0043_WYG_061-7b>¶
甫謐又安得謂之因炎帝乎此可證者二也周正建子¶
葢得天統故周易以乾為首商正建丑實得地統故商¶
易以坤為首夏正建寅實得人統無為卦首之理艮漸¶
正月故夏易以艮為首是則三代之易皆取於三正三¶
統之說烏得為伏羲黄帝乎此可證者三也證之以三¶
者之說子春之論有不攻而自破矣不然李江之序元¶
包何以曰夏連山殷歸藏乎雖然連山乆亡歸藏不行¶
又未有如周易之為得也¶
<pb:KR3k0043_WYG_061-8a>¶
　　　三墳辨　　　　　　　　　呉　萊¶
三墳書近出偽書也世或𫝊大抵言伏羲本山墳而作¶
連山神農本氣墳而作歸藏黄帝本形墳而作坤乾無¶
卦爻有卦象文鄙而義陋與周官太卜所掌三易異焉¶
三易者一曰連山二曰歸藏三曰周易周易古矣天地¶
定位山澤通氣雷風相薄水火不相射此先天之易伏¶
羲之所畫者也文王修之伏羲豈以連山為易又首艮¶
乎夫連山盖列山也列山本神農之舊國首艮又有重¶
<pb:KR3k0043_WYG_061-8b>¶
山之象連山非屬之神農而誰乎歸藏本黄帝之别號¶
初坤初乾初離初坎初兊初艮初震初巽乃歸藏之初¶
經歸藏非他易也坤乾是已又何析而為二乎唐藝文¶
志連山十卷唐始出今亡歸藏三卷晋薛貞註今或雜¶
見他書頗類焦贛易林非古易也世之說曰易占以變¶
故其數但用九六而尚老連山歸藏占以不變故其數¶
但用七或用八而尚少乾一兊二離三震四巽五坎六¶
艮七坤八是先天之易也連山七而首艮歸藏八而初¶
<pb:KR3k0043_WYG_061-9a>¶
坤亦不過踵吾伏羲之舊及推其所用之策連山三十¶
有六歸藏四十有五易則四十有九又若不相為用者¶
而今三墳書獨不聞焉方孔子未刪書之先周官外史¶
掌三皇五帝之書楚左史倚相又能讀三墳五典矣太¶
史公所謂搢紳先生難言之者也孔安國尚書序始以¶
伏羲神農黄帝之書謂之三墳墳者大也言大道也茍¶
言大道孔子不刪孔子刪之此其文誠不雅馴矣東漢¶
以來說者所指三皇之號又不一劉恕乃謂古無三皇¶
<pb:KR3k0043_WYG_061-9b>¶
五帝而周官特出於漢儒之手耳此其書果何頼乎嗚¶
呼三墳自三墳三易自三易亦無縁合而為一也外有¶
紀姓者叙上古帝王之世襄陽羅泌頗加采用以著路¶
史泌乃據丹壺名山記吕梁碑及輶軒使者方言却疑¶
三墳書膚淺不可徴亦但差錯其世次改易其名號而¶
已紀者何非括提合雒連通叙命之類乎姓者何非三¶
姓六姓四姓二十一姓之類乎大率與路史合也泌又¶
雜引春秋河洛圖緯及山海經等書亦已博矣然亦何¶
<pb:KR3k0043_WYG_061-10a>¶
異三墳之膚淺乎莆田鄭樵且謂東漢諸儒尚喜䜟三¶
墳書雖近出庸不猶愈於䜟乎乃引柴霖之𫝊而上寘¶
諸古易經之列以為非後世所可及終亦不能掩其偽¶
也嗚呼孔子殁天下言人人殊荀卿子激焉至言性出¶
於聖人之偽卒併詩書六藝之正者一畀秦火而雜燒¶
之又豈不以其偽之勝乎古人嘗有言曰食肉不食馬¶
肝未為不知味是則稽古而不究鴻荒摽鹿之世亦未¶
為不知學也哉¶
<pb:KR3k0043_WYG_061-10b>¶
　　　論子華子於古三墳八索　　葉　適¶
混茫之中是名太初實生三氣曰始曰元曰𤣥通三為¶
一離之為兩是名隂陽五運流轉有輪樞之象水涵太¶
乙之中精潤澤百物行乎地中風涵太𤣥之中精動化¶
百物行乎天上上赤之象其宫成離下黒之象其宫成¶
坎坎離獨幹乎天中天地而立生生萬物新新而不竆¶
陽氣為火火勝故冬至之日燥隂氣為水水勝故夏至¶
之日濕火則上炎水則下注程子儒者而其言如此異¶
<pb:KR3k0043_WYG_061-11a>¶
哉然亦無以為異者盖古之言道三墳八索舊所聞記¶
徃徃皆然故問者有風輪轉三三六六誰究誰使之語¶
明其為常所𫝊習也按浮屠在異域而風水諸輪相有¶
執持上至有頂其說尤怪至以為意生之身親履其處¶
又非推測之比矣洪範九疇箕子言天所錫一為五行¶
即程子所謂上炎下注者而風輪坎&ZX-111a11;之說舜禹所不¶
道也又易言坎有孚維心亨離利貞亨畜牝牛吉無所¶
謂獨幹中氣生生萬物新新而不竆者若三墳八索果¶
<pb:KR3k0043_WYG_061-11b>¶
以此為易則伏羲神農之道豈必盡見黜於後人哉盖¶
經籍乖異無所統一怪妄之所由起轉相誕惑而不能¶
正爾後世學者幸六經之已明五行八卦品列純備道¶
之㑹宗無所變流可以日用而無疑矣柰何反為太極¶
無極動静男女清虛一大轉相夸授自貽蔽䝉悲夫盖¶
孔子以盡究古人之異學發於彖其天地精㣲皆卦義¶
所未言不幸大𫝊文言諸雜說附益混亂是以令學者¶
紛紛至此夫懸日月以示人惟無目故不能見若有目¶
<pb:KR3k0043_WYG_061-12a>¶
而昧之可謂智乎¶
　　　隂陽災嵗　　　　　　　　　洪　邁(後同/)¶
洪氏曰按律厯志云十九嵗爲一章四章爲一部二十部¶
為一統三統為一元則一元有四千五百六十嵗初入¶
元一百六嵗有陽九謂旱九年次三百七十四嵗隂九¶
謂水九年以一百六嵗并三百七十四嵗為四百八十¶
嵗註云六乘八之數次四百八十嵗言陽九謂旱九年¶
次七百二十嵗隂七謂水七年次七百二十嵗陽七謂¶
<pb:KR3k0043_WYG_061-12b>¶
旱七年又注云七百二十者九乘八之數次六百嵗隂¶
五謂水五年次六百嵗陽五謂旱五年注云六百嵗者¶
以八乘八八八六十四又以七乘八七八五十六相并¶
為一千二百嵗於易七八不變氣不通故合而數之各¶
得六百嵗次四百八十嵗隂三次四百八十嵗陽三從¶
入元至陽三除去災嵗總有四千五百六十年其災嵗¶
兩个陽九年一个隂九年一个隂陽各七年一个隂陽¶
各五年一个隂陽各三年災嵗總有五十七年并前四¶
<pb:KR3k0043_WYG_061-13a>¶
千五百六十年通為四千六百一十七嵗此一元之氣¶
終矣如律厯之言此是隂陽水旱之大數也所以止用¶
七八九六相乘者以水數六火數七木數八金數九故¶
以此交互相乘也以七八九六隂陽之數自然故有九¶
年七年五年三年之災須三年六年九年之蓄也然災¶
嵗有陽七隂七陽五隂五此記直云三年六年九年之¶
蓄不云七五者此各以其三相因故不言七五也舉六¶
三則七年五年之蓄可知若貯積滿九年之後則腐壞¶
<pb:KR3k0043_WYG_061-13b>¶
當隨時給用也¶
　　　丙午丁未¶
丙午丁未之嵗中國遇此輒有變故非禍生於内則必¶
夷狄外侮三代逺矣姑摭漢以来言之髙祖以丙午崩¶
權歸吕氏㡬覆劉宗武帝元光元年為丁未長星見蚩¶
尤旗亘天其春戾太子生始命將出征匈奴自是之後¶
師行三十年屠夷死滅不可勝數及於巫蠱之禍昭帝¶
元平元年丁未帝崩昌邑立而復廢一嵗再易主成帝¶
<pb:KR3k0043_WYG_061-14a>¶
永始二年三年為丙午丁未王氏方盛封莽為新都侯¶
立趙飛燕為皇后由是國統三絶漢業遂頽雖光武建¶
武之時海内無事然勾引南匈奴稔成劉淵亂華之釁¶
正是嵗也殤帝安帝之立值此二年東漢政亂實基於¶
此桓帝終於永康丁未孝靈繼之漢室滅矣魏文帝以¶
黄初丙午終明帝嗣位司馬氏奪國兆於此時晋武太¶
康六年七年恵帝正在東宫五胡毒亂此其源也東晋¶
訖隋南北分裂九縣颷回在所不論唐太宗貞觀之季¶
<pb:KR3k0043_WYG_061-14b>¶
武氏已在後宫中宗神龍景龍其事可見代宗大厯元¶
年大盜初平而置其餘孽於河北强蕃悍鎮卒以亡唐¶
寳厯丙午敬宗遇弑太和丁未是為文宗甘露之悲至¶
於不可藥救僖宗光啟之際天下固已大亂而中官刼¶
幸興元襄王煜僣立石晋開運遺禍至今皇朝景徳方¶
脫契丹之擾而明年祥符神仙宫觀之役崇熾海内虛¶
耗治平丁未王安石入朝滑亂宗社靖康丙午都城受¶
圍逮於丁未汴失守矣淳熈丁未髙宗上仙總而言之¶
<pb:KR3k0043_WYG_061-15a>¶
大抵丁未之災又慘於丙午昭昭天象見於運行非人¶
力之所能為也¶
　　　衡運論(太乙/運數)　　　　　　　胡　翰¶
皇降而帝帝降而王王降而霸猶春之有夏秋之有冬¶
也由皇等而上始乎有物之始由霸等而下終乎閉物¶
之終消長得失治亂存亡生乎天下之動極乎天下之¶
變紀之以十二運統之以六十四卦乾天道也健而運¶
乎上坤地道也順而承乎下天地既判其氣未交為否¶
<pb:KR3k0043_WYG_061-15b>¶
既交為泰始乎乾訖乎泰四卦統七百二十年是為天¶
地否泰之運乾一索得男而為震坤一索得女而為巽¶
震長男也巽長女也夫婦之道也始成為恒既交為益¶
乾再索得男為坎坎中男也坤再索得女而為離離中¶
女也中男中女夫婦之道成為既濟既交為未濟乾三¶
索得男而為艮艮少男也坤三索得女而為兊兊少女¶
也少男少女夫婦之道成為損既交為咸是為男女交¶
親之運男治政於先女理事以承其後男之治也從父¶
<pb:KR3k0043_WYG_061-16a>¶
之道大壮也無妄也長男從父者也需也訟也中男從¶
父者也大畜也遯也少男從父者也六卦統一千一百¶
五十有二年是為陽晶守政之運女之治也從母之道¶
觀也升也長女從母者也晋也明夷也中女從母者也¶
萃也臨也少女從母者也六卦統一千有八年是為隂¶
毳權行之運坤隂也得陽育而生男乾陽也得隂化而¶
生女男歸於母女應於父豫也復也長男歸母者也比¶
也師也中男歸母者也剥也謙也少男歸母者也六卦¶
<pb:KR3k0043_WYG_061-16b>¶
統九百三十有六年是為資育還本之運小畜也姤也¶
長女應父者也同人也大有也中女應父者也夬也履¶
也少女應父者也六卦統一千二百二十有四年是為¶
造化符天之運乾坤父母之道也必有代者焉代父者¶
長男也從長男者中男少男也解也屯也中男從長者¶
也小過也頥也少男從長者也四卦統六百七十有二¶
年内外以剛陽治政是為剛中健至之運陽剛之極隂¶
必行之代母者長女也從長女者中女少女也家人也¶
<pb:KR3k0043_WYG_061-17a>¶
鼎也中女從長者也中孚也大過也少女從長者也四¶
卦統七百九十有二年内外以隂柔為治是為羣愚位¶
賢之運隂隨於陽為順豐也噬嗑也中女從長男者也¶
歸妹也隨也少女從長男者也節也困也少女從中男¶
者也六卦統一千八百年是為徳義順命之運陽隨於¶
隂為不順渙也井也中男從長女者也漸也蠱也少男¶
從長女者也旅也賁也少男從中女者也六卦統一千¶
八十年是為惑妬留天之運長男既息為男之竆也長¶
<pb:KR3k0043_WYG_061-17b>¶
女既息為女之竆也於是中男與少男相搏焉蹇也蒙¶
也二卦統三百三十有六年是為寡陽相搏之運陽之¶
搏也隂必隨之於是中女與少女㑹焉暌也革也二卦¶
統三百八十有四年是為物極元終之運十二運上下¶
萬有一千七百八十載陽来隂徃太乙臨之不浸則不¶
極不極則不復復而與天下更始非聖人不能也聖人¶
非天不生也天生仲尼當五伯之衰而不能為太和之¶
春者何也時未臻乎革也仲尼没繼周者為秦為漢為¶
<pb:KR3k0043_WYG_061-18a>¶
晋為隋為唐為宋垂二千年猶未臻乎革也泯泯棼棼¶
天下之生欲望其為王為帝為皇之世固君子之所深¶
患也余聞之廣陵秦曉山廼推明天人之際皇帝王伯¶
之别定次于篇¶
　　　太乙九宫　　　　　　　　蕭子顯¶
齊書曰案太乙九宫占漢髙五年太乙在四宫主人與¶
客俱得吉計先舉事者勝是嵗髙祖破楚晋元興二年¶
太乙在五宫太乙為帝天目為輔佐迫脇太乙是年安¶
<pb:KR3k0043_WYG_061-18b>¶
帝為桓𤣥所逼出宫大將在一宫參相在三宫格太乙¶
經言格者已立政事上下格之不利有為安居之世不¶
利舉動元興三年太乙在七宫宋武破桓𤣥元嘉元年¶
太乙在六宫不利有為徐𫝊廢榮陽王七年太乙在八¶
宫闗囚惡嵗大小將皆不得立其年到彦之北伐初勝¶
後敗客主俱不利十八年太乙在二宫客主俱不利是¶
嵗氐楊難當冦梁益来年仇池破十九年大小將皆見¶
闗不凶其年裴方明伐仇池剋百頃明年失之泰始元¶
<pb:KR3k0043_WYG_061-19a>¶
年太乙在二宫為大小將掩擊之其年景和廢二年太¶
乙在三宫先起至人勝其年晋安王子勛反元徽二年¶
太乙在六宫先起敗是嵗桂楊王休範反並伏誅四年¶
太乙在七宫先起者客西北利其年建平景素敗昇明¶
元年太乙在七宫不利為客安居之世舉事為主人應¶
發為客袁粲沈攸之等反伏誅是嵗太乙在杜門臨八¶
宫宋帝禪位不利為客安居之世舉事為主人禪代之¶
應也乾鑿度曰太乙取其數以行九宫按後漢張衡䟽¶
<pb:KR3k0043_WYG_061-19b>¶
云臣聞聖人明審律厯以定吉凶重之以卜筮雜之以¶
九宫漢書注云易乾鑿度曰太乙取其數以行九宫鄭¶
𤣥注太乙北辰名下行八卦之宫每四乃還中央中央¶
者北辰所居故謂之九宫天數大分以陽出以隂入陽¶
起子隂起午是以太乙下九宫從坎宫始自此從坤宫¶
又自此從震宫又自此從巽宫所從半矣還息中央之¶
宫既又自此從乾宫又自此從兊宫又自此從艮宫又¶
自此從離宫行則周矣上逰息於太乙之星反子宫行¶
<pb:KR3k0043_WYG_061-20a>¶
起始坎終離故姚小彭云今所𫝊戴九履一之圖乃易¶
乾鑿度九宫法也¶
　　　六壬十二辰將貴空説　　　沈　括(後同/)¶
六壬天十二辰亥曰登明為正月將戌曰天魁為二月¶
將古人謂之合神又謂之太陽過宫合神者正月建寅¶
合在亥二月建邜合在戌之類太陽過宫者正月日躔¶
(娵訾二月日躔/降婁之類二説)一也此以顓帝厯言之也今則分為二¶
説者蓋日度隨黄道嵗差今太陽至雨水後方躔諏訾¶
<pb:KR3k0043_WYG_061-20b>¶
春分後方躔降婁若用合神則湏自立春日便用亥將¶
驚蟄便用戌將今若用太陽則不應合神用合神則不¶
應太陽以理推之發課皆用月將加正時如此則湏當¶
從太陽過宫若不用太陽躔次則當日當時日月五星¶
支干二十八宿皆不應天行以此決知湏用太陽也然¶
尚未是盡理若盡理言之并月建亦湏移易縁目今斗¶
杓昏刻已不當月建湏當隨黄道嵗差今則雨水後一¶
日方合建寅春分後四日方合建卯榖雨後五日方合¶
<pb:KR3k0043_WYG_061-21a>¶
建辰如此始與太陽相符復㑹為一說然須大改厯法¶
事事釐正如東方蒼龍七宿當起于亢終于斗南方朱¶
鳥七宿起于牛終于奎西方白虎七宿起于婁終于輿¶
鬼北方𤣥武七宿起于東井終于角如此厯法始正不¶
止六壬而已¶
六壬天十二辰之名古人釋其義曰正月陽氣始建呼¶
召萬物故曰登明二月物生根魁故曰天魁三月華葉¶
從根而生故曰從魁四月陽極無所𫝊故曰𫝊送五月¶
<pb:KR3k0043_WYG_061-21b>¶
草木茂盛踰於初生故曰勝光六月萬物小盛故曰小¶
吉七月百榖成實自能任持故曰太乙八月枝條堅剛¶
故曰天罡九月木可為枝幹故曰太衝十月萬物登成¶
可以㑹計故曰功曹十一月建在子君復其位故曰大¶
吉十二月為酒醴以報百神故曰神后此說極無稽據¶
義理予按登明者正月三陽始兆于地上見龍在田天¶
下文明故曰登明天魁者斗魁第一星也斗魁第一星¶
抵于戌故曰天魁從魁者斗魁第二星也斗魁第二星¶
<pb:KR3k0043_WYG_061-22a>¶
抵于酉故曰從魁(斗杓一星建方斗魁二星/建方一星抵戌一星抵酉)傳送者四¶
月陽極將退一隂欲生故傳隂而送陽也小吉夏至之¶
氣大往小来小人道長小人之吉也故為婚姻酒食之¶
事勝光者王者向明而治萬物相見乎此則勝莫先焉¶
太乙者太微垣所在太乙所居也天罡者斗剛之所建¶
也(斗杓謂之剛蒼龍苐一星/亦謂之剛與斗杓相直)太衝者日月五星所出之¶
門戸天之衝也功曹者日月嵗功成而㑹計也大吉者¶
冬至之氣小徃大来君子道長大人之吉也故主文武¶
<pb:KR3k0043_WYG_061-22b>¶
大臣之事十二月子位北方之中上帝所居也神后帝¶
君之稱也天十二辰也故皆以天事名之¶
六壬有十二神將以義求之止合有十一神將貴人為¶
之主其前有五將謂螣蛇朱雀六合勾陳青龍也此木¶
火之神在方左者(方左謂寅/夘辰巳午)其後有五將謂天后太隂¶
真武太常白虎也此金水之神在方右者(方右謂未/申酉亥子)唯¶
貴人相對無物如日之在天月對則虧五星對則逆行¶
避之莫敢當其對貴人亦然莫有對者故謂之天空空¶
<pb:KR3k0043_WYG_061-23a>¶
者無所有也非神將也猶月殺之有月空也以之占事¶
吉㓙皆空唯求對見及有所伸理于君者遇之乃吉(十/一)¶
(將前二火二木一土間之後當二金二水一土間之真/武合在後二太隂合在後三今二神差𤣥理似可疑也)¶
　　　論太乙六壬諸法¶
太乙六壬遁甲禽演皆選擇時日之書也太乙一星在¶
紫微宫閶闔門中屬水天乙生水故曰太乙水為造化¶
根柢故太乙六壬皆取義於水遁甲亦太乙也禽演起¶
虛日鼠虛亦水也¶
<pb:KR3k0043_WYG_061-23b>¶
天上十二辰分野謂之天盤地上十二辰方位謂之地¶
盤天盤則随時轉運地盤則一定不易以天盤之子加¶
於地盤之子則謂之伏吟以天盤之子加地盤之午則¶
謂之反吟也六壬用月將者日躔所在之辰也斗建順¶
指十二辰日逆行十二辰相㑹而成嵗斗柄指丑則日¶
必躔子斗柄指寅則日必躔亥故子與丑合寅與亥合¶
推之六合皆然言日躔與斗柄相應也以月將加時即¶
是日臨地盤子位則為子時臨午位則為午時也如正¶
<pb:KR3k0043_WYG_061-24a>¶
月日躔在亥用午時則是天盤之亥加地盤之午也視¶
日所加臨遂以其日所值支干在天盤上者視其加地¶
盤何辰以起上克下克則時之吉㓙可知矣此六壬以¶
日躔為用也(言躔則斗/建亦在也)太乙竒門皆用九宫者一坎八¶
艮三震四巽九離二坤中五七兊六乾葢洛書數而後¶
天之卦也九宫配以九星盖北斗與𤣥戈招摇而九也¶
太乙嵗計則三年行一宫日計則三日行一宫月與時¶
亦然遁甲以六甲為太乙六甲五日行一宫太乙時計¶
<pb:KR3k0043_WYG_061-24b>¶
與遁甲時局冬至以後則自一宫順行九宫夏至以後¶
則自九宫逆行一宫盖冬至日行自南而北為順夏至¶
日行自北而南為逆然此日行之順逆而以為太乙行¶
宫之順逆豈太乙亦暗隨日行乎抑太乙在紫微垣萬¶
古不動非如日月五星然也而以為遍歴九宫豈其形¶
未嘗動而氣有㳺行乎是皆未能竆其原也然而太乙¶
遁甲皆以太乙為用則一也¶
或曰太乙駕使斗柄斗柄旋轉天盤冬至後斗自北指¶
<pb:KR3k0043_WYG_061-25a>¶
南為順夏至後斗自南指北為逆是則太乙遁甲不主¶
日躔而主斗柄或為近之然日躔方自南而北則斗柄¶
自北而南日躔方自北而南則斗柄自南而北此亦相¶
逆而成嵗非特順行逆行十二辰之為逆也(九星蓬内/沖輔心柱)¶
(任英人離貪巨禄文亷武破輔弼皆斗/之别名也則太乙遁甲用斗無疑也)隂陽家曰太陽¶
所臨諸殺不忌又曰順斗柄所擊者勝故選時日不主¶
日躔則主斗柄也¶
禽演以一宿直一日盖起於厯家然未能竆其原也其¶
<pb:KR3k0043_WYG_061-25b>¶
以日宿為他人時為主人盖起於翼奉日為客時為主¶
人之意¶
　　　斗柄¶
諸家隨斗柄所指擊之勝謂若斗柄指午則坐北向南¶
擊也獨遁甲内書以為唐人所作其説殊異曰九天所¶
指即為殺機對克之方即為斗柄所指為殺機所在如¶
斗柄指午則坐南向北擊是逆斗柄而取勝也更考之¶
　取斗柄法以月將加時視月建所在即是每時斗柄¶
<pb:KR3k0043_WYG_061-26a>¶
所指也¶
　　　天乙貴人¶
司馬遷天官書曰天乙星在紫㣲宫門外右星南天帝¶
之神交戰鬭知人吉㓙也天一常背天門向地戸凡天¶
官十有二年天一常以甲戊庚日旦治大吉暮治小吉¶
乙巳日旦治神后暮理傳送丙丁日旦治登明暮治從¶
魁壬癸日旦理太乙暮理太冲六辛之日旦理勝光暮¶
理功曹¶
<pb:KR3k0043_WYG_061-26b>¶
　　　論貴人驛馬　　　　　　　廖　中(後同/)¶
天乙貴人神者十干之秀氣在紫微宫門外乃天皇大¶
帝其神為最貴所至六害與一切凶殺隠然而避甲陽¶
木也乘少陽之氣而生乎東至已而陽用事畢矣故藏¶
於未而為貴庚陽金也乘少隂之氣而生乎西至亥而¶
隂用事畢矣故藏於丑而為貴戊陽土也冲和中央播¶
於四時甲因之而萬物成則生成之理備矣此陽木陽¶
土陽金喜於印庫也丙丁之火盛夏則其性至酷而害¶
<pb:KR3k0043_WYG_061-27a>¶
物惟息於酉藏於亥而猪鷄所以貴者和之以西北方¶
之氣也壬癸之水竆冬則其性至&ZX-111c02;而殺物惟嗇於夘¶
潜於已而蛇兎所以為貴者和之以東南方之氣也此¶
水火不嫌於死絶六辛隂金執方而不能自化乙隂木¶
已隂土失類而無居故六辛必假寅午戌之火乙巳必¶
假申子辰之水土此隂金不嫌鬼盛隂木隂土喜於財¶
旺也如甲子人有戊有庚得癸未乙丑遇二吉而帶印¶
也甲人遁見丁丑辛未者次之乃三陽喜在印庫也乙¶
<pb:KR3k0043_WYG_061-27b>¶
人得戊申庚子生旺之土已人得甲申丙子生旺之水¶
此隂木隂土喜於財旺也丙丁得丁酉乙亥壬癸得乙¶
邜癸巳水火不嫌死絶也六辛得丙寅戊午此隂金不¶
嫌鬼盛得二者為上一次之(閻東/叟云)　甲陽木戊陽土¶
庚陽金皆喜土位而未者土之正位丑者土之安静之¶
地故以牛羊為貴然細分之則甲尤喜未庚尤喜丑各¶
歸其庫也戊子戊寅戊午喜丑丑者火人胎養之鄉戊¶
辰戊申戊戌喜未未者木之入庫土人生旺之位也乙¶
<pb:KR3k0043_WYG_061-28a>¶
者隂木也已者隂土也隂土喜生旺隂木愛陽水所以¶
鼠猴為貴然乙尤喜申申者木之絶鄉也已尤喜子子¶
者坤之正位也丙丁屬火火墓在戌壬癸屬水水墓在¶
辰辰戌為魁罡之地貴人所以不臨故尋寄火貴於酉¶
亥寄水貴於夘巳皆歸静復之鄉六辛隂金喜陽火生¶
旺之地故以馬虎為貴雖然宜以納音互換推尋須比¶
和則其貴為福若丙寅火得酉則火至此死焉得為貴¶
哉(廣/録)　天乙貴人者三命中最吉之神也若人遇之則¶
<pb:KR3k0043_WYG_061-28b>¶
榮功名早達官禄易進若更三命皆乘旺氣終登將相¶
公卿之位大小運行年至此亦主遷官進財一切加臨¶
至此皆為吉兆(三命/指掌)　所謂驛馬者乃五行有為待¶
用之氣强名也隂陽倚伏氣令循環猶令之置郵傳命¶
迎来送徃氣藏如驛氣動如馬耳　寅午戌火屬也水¶
藏其中矣遇申位生水以發越之然後陽中隂動而化¶
申子辰水屬也火藏其中矣遇寅位生火以圓融之然¶
後隂中陽動而生　亥夘未木屬也金藏其中矣遇已¶
<pb:KR3k0043_WYG_061-29a>¶
位生金以槖鑰之然後動者静而歛者散　己酉丑金¶
屬也木藏其中矣遇亥位生木以敷榮之然後歛者散¶
而屈者伸　由是水火木金錯綜往来因時動静内外¶
相感互為利用進則與時偕行退則與時偕極然則昔¶
之强名驛馬者皆此例也是特舉一隅而已茍以三隅¶
反則理歸一揆不必執於寅午戌申申子辰寅然後為¶
馬凡水中火騰火中水降隂陽交泰剛柔交通皆為馬¶
類也(玉霄/寳鑑)　古人謂當行更易變動奔衝徃来之際¶
<pb:KR3k0043_WYG_061-29b>¶
為驛馬然火局在申水局在寅金局在亥木局在已何¶
也盖五行之氣當其相反處乃使衝激故火馬必在水¶
長生處水馬必在火長生處木金亦然¶
　　　支干數¶
子午之數九丑未八寅申七夘酉六辰戌五己亥四注¶
自太極函三為一故參一為三子一陽生故成於寅而¶
備於申故自子至申其數九自丑至申其數八自寅至¶
申其數七自邜至申其數六自辰至申其數五自巳至¶
<pb:KR3k0043_WYG_061-30a>¶
申其數四故女起壬申午一隂生成於申而備於寅故¶
自午至寅其數九自未至寅其數八自申至寅其數七¶
自酉至寅其數六自戊至寅其數五自亥至寅其數四¶
故男起丙寅甲巳之數九乙庚八丙辛七丁壬六戊癸¶
五注自甲至壬其數九自乙至壬其數八自丙至壬其¶
數七自丁至壬其數六自戊至壬其數五乾天道順行¶
以壬為始自巳至丁其數九自庚至丁其數八自辛至¶
丁其數七自壬至丁其數六自癸至丁其數五坤地道¶
<pb:KR3k0043_WYG_061-30b>¶
逆行以丁為始愚按世俗範數算法葢本於此而不知¶
其所以然觀此可以見矣¶
　　　論徳刑害鬼煞¶
徳者得也皆主救危而濟難十干以陽徳自處隂徳在¶
陽十干徳者甲乙丙丁戊己庚辛壬癸甲庚丙壬戊甲¶
庚丙壬戊十二支徳者子丑寅夘辰巳午未申酉戌亥¶
巳午未申酉戌亥子丑寅夘辰一十二支徳嵗月日時¶
假令正月乙丑日未時占鬬争用起傳送加午一克下¶
<pb:KR3k0043_WYG_061-31a>¶
六乙日天乙乘神后加神前四勾陳准庚則准則鬬争¶
遇徳神其相救終無傷餘倣此¶
刑者戮也一曰衰謝之刑謂金木水火土之正刑也二¶
曰制御之刑謂十干之刑也三曰不遜之刑謂十二支¶
刑也翼奉傳曰金剛火强各言其方木落歸本水流趨¶
東也己酉丑金之位刑在西方言金恃其剛物莫與對¶
八月陽氣從酉而入因而挫之故金刑西方也寅午戌¶
火之位刑在南方言火恃其强五月隂氣生於午因而¶
<pb:KR3k0043_WYG_061-31b>¶
挫之故火刑在南方也亥夘未木之位榮落覆根木恃¶
其榮觀故隂氣之使彫也申子辰水之位水性東流逝¶
而不返其東為之木地故水刑東方言恃隂淫故陽刑¶
之使不歸也土位在丙寄王四季以未為正旺丑土為¶
冠帶墓在辰天刑在戌此位土力最大天能刑之故天¶
刑在戌也制御之刑者謂十干也辰未尅日為逆亂故¶
加刑以制御之凡干刑所加鬬戰不出在其下甲刑申¶
丁刑亥戊刑寅丙刑子乙刑酉巳刑夘庚刑午辛刑巳¶
<pb:KR3k0043_WYG_061-32a>¶
壬刑戌癸刑未不遜之刑者謂十二支也義有三第一¶
謂寅刑已已刑申申刑寅為無恩之刑言寅裏有雜火¶
不恤已中有雜金故寅刑已已刑申又刻尤已中之雜¶
土不恤申中之雜水故以刑申申性又以見其所生已¶
中之土没刑寅故申又刑寅此謂無恩刑也第二未刑¶
丑丑又刑戌戌刑未為恃勢刑者言未恃長生而丑中¶
土之性冠帶故未刑丑丑又恃冠帶而欺戌土先被火¶
刑故丑徃刑戌戌遷其怒自恃為旬首甲戌而刑未癸¶
<pb:KR3k0043_WYG_061-32b>¶
未此謂為恃勢之刑也第三謂子刑夘夘刑子無禮之¶
刑者言陽精生日陽氣在子而夘為日門子為夘父鼎¶
立無謙卑恭敬之禮是以子夘為無禮之刑也翼奉傳¶
曰子為貪狼卯為隂賊王者以忌失之辰午酉亥自刑¶
者義見上也¶
害者妨也前刑殺之間酉戌相害者為戌中死火害酉¶
旺金此以嫉妬相害者也申亥相害者各恃臨官欲競¶
强此嫉才争進相害者也子未相害者謂未以王土害¶
<pb:KR3k0043_WYG_061-33a>¶
子王水此恃勢家相害者也丑午相害者謂午以王火¶
凌丑死金此官鬼相害者也辰夘相害者謂夘以旺木¶
凌辰死土此以少凌長相害也寅巳相害者謂各恃臨¶
官擅能而進相害者也凡占事遇六害者各以本意决¶
之¶
鬼者五行之精氣也支干中皆有之十干鬼者甲乙丙¶
丁戊巳庚辛壬癸申酉子亥寅夘午巳戌未十二支鬼¶
者子丑寅夘辰巳午未申酉戌亥辰夘申酉寅亥子夘¶
<pb:KR3k0043_WYG_061-33b>¶
午巳寅未隂氣尤毒謂之煞也¶
巳酉丑刼殺在寅寅中有陽火也¶
灾殺在夘夘為日門隂所入也¶
天殺在辰四季隂氣能遊天上也¶
申子辰刼殺在巳巳中有陽土也¶
灾殺在午言隂氣生于午¶
天殺在未四季隂氣能遊天上也¶
亥夘未刼殺在申申中有隂水也¶
<pb:KR3k0043_WYG_061-34a>¶
灾殺在酉酉為日門隂所出也¶
天殺在戌四季隂氣能遊天上也¶
寅午戌刼殺在亥亥中有隂金也¶
灾殺在子言隂氣生於子¶
天殺在丑四季隂氣能遊天上也¶
金神三殺者(寅申巳亥殺在酉子午夘酉殺在巳辰戌/丑未殺在丑若占病白虎併官事朱雀併)¶
(皆大㓙若承旺相氣来/克日辰人年者大㓙也)¶
年月三殺申辰子年月殺在未亥夘未年月殺在戌寅¶
<pb:KR3k0043_WYG_061-34b>¶
午戌年月殺在丑巳酉丑年月殺在辰凡三傳吉將與¶
殺併者事速㓙殺與將併者尤㓙也¶
　¶
　¶
　¶
　¶
　¶
　稗編卷六十一¶
