# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.106564
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十二
<pb:KR3k0043_WYG_062-1a>¶
欽定四庫全書¶
　稗編卷六十二　　　　　明　唐順之　撰¶
　　諸家二十(術數/)¶
　　　三命　　　　　　　　　　韓　愈¶
退之李虛中誌曰李虛中最深於五行書以人之始生¶
年月日所直日辰支干相生勝衰死旺相斟酌推人壽¶
夭貴賤利不利輒先據其年時百不失一二退之三星¶
行曰我生之辰月宿南斗牛奮其角箕張其口牛不見¶
<pb:KR3k0043_WYG_062-1b>¶
服箱斗不挹酒漿箕獨有神靈無時停簸揚無善名以¶
聞無惡聲以攘名聲相乘除得少失有餘三星各在天¶
什伍東西陳嗟汝牛與斗汝獨不能神東坡志林韓退¶
之詩我生之辰月宿南斗乃知退之磨蝎為身宫僕以¶
磨蝎為命宫平生多得謗譽殆同病也¶
　　　送許季升詩　　　　　　　楊廷秀¶
詩曰連珠合璧轉璇霄也被星家不見饒災曜元来怯¶
檮杌福星不是背簞瓢¶
<pb:KR3k0043_WYG_062-2a>¶
　　　珞琭子　　　　　　　　　通　考(後同/)¶
晁氏曰李獻臣云珞琭者取珞珞如玉琭琭如石之義¶
推人生休咎否泰之法箕子曰五行金木水火土禹曰¶
辛壬癸甲則甲子五行之名葢起於堯舜三代之時矣¶
鄭氏釋天命之謂性曰謂木神則仁金神則義之類又¶
釋我辰安在曰謂六物之吉㐫此以五行甲子推知休¶
咎否泰於其傳者也吕才稱起於司馬季主及王克其¶
言淺哉然才所詆建禄背禄三刑刼殺建學空亡勾絞¶
<pb:KR3k0043_WYG_062-2b>¶
六害驛馬之類皆今世三命之術也亦在才之前矣故¶
精於其學者巧發竒中最多陳氏曰此書禄命家以為¶
本經其言鄙閭巷賣卜人所為也¶
　　　五星¶
晁氏曰秤星經三卷不著撰人以日月五星羅㬋計都¶
紫炁月孛十一曜演十二宫宿度以推人貴賤壽夭休¶
咎不知其術之所起或云天竺梵學也按洪範曰嵗月¶
日時無易百糓用成乂用明俊民用章家用平康月之¶
<pb:KR3k0043_WYG_062-3a>¶
從星則以風雨伶州鳩曰武王伐殷嵗在鶉火月在天¶
駟日在析木之津辰在斗柄星在天黿以此言之五¶
星之術其来尚矣葢可以占國則可以占事可以占事¶
則可以占人也然術家用日月五星以占吉㓙又加以¶
交初交中之神紫炁月孛之宿初中者交食之㑹亦可¶
以意求惟炁孛無稽而術家獨以為效且曰土木之餘¶
氣五星之行土木最遲而為吉㓙者乆故有餘氣云¶
　　　星學　　　　　　　　　　釋文瑩¶
<pb:KR3k0043_WYG_062-3b>¶
王處訥通星厯之學太宗時賛寧撰僧史十卷充史舘¶
編修壽八十四處訥推其命孤薄三命禽略六壬遁甲¶
俱無重貴之處謂寧曰師生時正得天貴星臨門必有¶
列土侯王在戸否寧曰母謂某生時方卧草錢文穆王¶
元瓘往臨安縣拜塋至門雨作避於茅簷甚乆浣浴襁¶
藉徘徊方去¶
　　　論鎮星為福　　　　　　　洪　邁¶
世之伎術以五星論命者大率以火土為惡故有晝忌¶
<pb:KR3k0043_WYG_062-4a>¶
火星夜忌土之語土鎮星也行遲毎至一宫則二嵗四¶
月乃去以故為灾最乆然以國家論之則不然苻堅欲¶
南伐嵗鎮守斗識者以為不利史記天官書云五潢五¶
帝居舍火入旱金兵水水宋均曰不言木土者徳星不¶
為害也又云五星犯北落軍起火金水尤甚木土軍吉¶
又云鎮星所居國吉未當居而居巳去而復還居之其¶
國得土若當居而不居既已居之又西東去其國失土¶
其居乆其國福厚其居易福薄如此則鎮星乃為大福¶
<pb:KR3k0043_WYG_062-4b>¶
徳與木亡異豈非國家休祥所係非民庶可得侔耶¶
　　　王氏範圍要訣後序　　　　吳　萊¶
天文星厯五行之說尚矣黄帝風后漢河上公有三命¶
一家藝文志不著録也梁陶𢎞景始述三命抄畧唐僧¶
一行桑道茂劉孝恭咸精其術韓退之言李虛中善用¶
人年月日時知人命貴賤壽夭者是已貞元初李弼乾¶
又推十一星行厯後傳終南山人鮑該曹士蒍世係之¶
星厯所謂十一星者日月五星四餘是也然而天體至¶
<pb:KR3k0043_WYG_062-5a>¶
圓二十八宿與之為經日月五星皆動物也且相循環¶
運轉乎三百六十五度有畸之内與之為緯尚書堯典¶
考四仲中星各以時異秦漢以来諸儒又推十二次度¶
數十二國分野及所入州郡躔次乃若有一定不可易¶
之處是何天運之常旋地維之不動者又若是參差不¶
齊也哉晉天文志天市東南有十二國星其星有變各¶
以其國將天之所覆至廣華夏之所占特東南牛女二¶
宿之下歟此十二國星又與前十二國之分野異矣意¶
<pb:KR3k0043_WYG_062-5b>¶
者牛女二宿當十二次則為𤣥枵星紀之交當十二國¶
則為齊吳濱海之地天運之常旋者本不常居地維之¶
不動者固有定属也然雖北極居天之中常在人北北¶
斗實為帝居運乎中央亦處人北葢嘗北至幽州碣石¶
之野斗極且當人上北過居庸西渡湙水北斗已南迤¶
而下人且背之而馳矣由是觀之華夏之所占者豈直¶
東南十二國星哉未可以槩論也日君象也行則有常¶
月五星臣象也行則無常葢日之常行也則有中道厯¶
<pb:KR3k0043_WYG_062-6a>¶
家所謂黄道是巳月五星既無常行乍南乍北或贏或¶
縮且或不出於周天二十八宿黄道之度而雜犯乎河¶
漢内外諸星此又豈可以區區算數多少測之哉他則¶
紫氣以祥彗孛以妖羅㬋計都以蝕神首尾古未嘗與¶
七政並列春秋之書星孛或入北斗或在大辰本是妖¶
星為異老子之出函谷紫氣臨闗亦是氛祲雜占王朴¶
五代欽天厯又謂蝕神首尾僅行於民間小厯而已今¶
其說一本之都利聿斯經都利葢都頼也西域康居城¶
<pb:KR3k0043_WYG_062-6b>¶
當都頼水上則今所謂聿斯經者婆羅門術也李弼乾¶
實婆羅門伎士而曹士蒍又作民間小厯者此其為術¶
固異於甘石之舊矣夫以天地隂陽之合散而庶人庶¶
物莫之能遺氣賦之形理賦之性性之體本粹然至善¶
者也氣之運譬之草木春而榮秋而槁倐而凝聚忽而¶
澌盡亦其宜者茍不推之以一理之同而徒役之以多¶
術之異不亦末乎嚴陵王生乃以範圍要訣一卷示予¶
其法皆原於易又有過於三命十一星之外者列之以¶
<pb:KR3k0043_WYG_062-7a>¶
千百十零附之以氣名體性尤與潜虛擬𤣥者合也此¶
其最近於理者歟將其人之創為是法者亦且有得於¶
河洛圖書之奥者歟故予又特采别説以序之¶
　　　論三命五星所自　　　　　王應麟¶
王應麟云以十一星行厯推人命貴賤始於唐貞元初¶
都利術士李弼乾聿斯經本梵書程子謂三命是律五¶
星是厯晁氏謂泠州鳩曰武王伐殷嵗在鶉火月在天¶
駟日在析木之津辰在斗柄星在天黿五星之術其来¶
<pb:KR3k0043_WYG_062-7b>¶
尚矣定之方中公劉之詩擇地之法也我辰安在論命¶
之説也傳云不利子商則見姓之有五音詩吉日維戊¶
庚午見支幹之有吉㓙¶
　　　晁真二公星命¶
晁文元公平生不喜術數之說術者常以三命語之公¶
曰自然之分天命也樂天不憂知命也推理安常委命¶
也何必逆計未然乎慈湖先生謂真文忠公曰希元有¶
志於學顧未能忘富貴利達何也公莫知所謂先生曰¶
<pb:KR3k0043_WYG_062-8a>¶
子嘗以命訊日者故知之夫必去是心而後可以語道¶
　　　禄命辨　　　　　　　　　宋　濂¶
三命之說古有之乎曰無有也曰世之相傳有黄帝風¶
后三命一家而河上公實能言之信乎曰吾聞黄帝探¶
五行之精占斗罡所建命大撓作甲子矣所以定嵗月¶
推時候以示民用也他未之前聞也曰然則假以占命¶
果起於何時乎曰詩云我辰安在鄭氏謂六物之吉㓙¶
王充論衡云見骨體而知命禄覩命禄而知骨體皆是¶
<pb:KR3k0043_WYG_062-8b>¶
物也况小運之法本許慎説文巳字之訓空亡之説原¶
司馬遷史記孤虛之術葢以五行甲子推人休咎其術¶
之行已乆矣非如吕才所稱起於司馬季主也㳂及後¶
世臨孝公有禄命書陶𢎞景有三命抄畧唐人習者頗¶
衆而僧一行桑道茂李虛中咸精其書虛中之後唯徐¶
子平尤造其閫奥也曰十一曜之說古有之乎曰無有¶
也書云在璇璣玉衡以齊七政所謂七政日月水火木¶
金土也而無紫氣星孛羅㬋計都也星孛數見於春秋¶
<pb:KR3k0043_WYG_062-9a>¶
或見大辰或入北斗紫氣則載之史冊與氛祲同占羅¶
㬋計都者蝕神首尾也又謂之交初交中之神初中者¶
交食之㑹也借此以測日月之蝕也唐貞元初李弼乾¶
始推十一星行厯鮑該曹士蒍皆業之士蒍又作羅計¶
二隠曜立成厯起元和元年及至五代王朴著欽天厯¶
且謂蝕神首尾頗行之民間小厯而已若吳伯善若甄¶
鸞若劉孝孫若張胄𤣥之所造但云七曜而不聞有十¶
一星也曰然則假之以占命又起於何時乎曰洪範云¶
<pb:KR3k0043_WYG_062-9b>¶
月之從星則以風雨泠州鳩云武王伐殷嵗在鶉火月¶
在天駟則以星占國亦已乆矣而未必用之占命也曰¶
以星占命奈何曰予嘗聞之於師其説多本於都利聿¶
斯經都利葢都頼也西域康居城當都頼水上則今所¶
傳聿斯經者婆羅門術也李弼乾實婆羅門伎士而羅¶
㬋計都亦胡梵之語其術葢出於西域無疑晁公武謂¶
為天竺梵學者於此徴之尤信也曰術之縁起則吾既¶
得聞命矣然亦巧發而竒中乎曰有固有之而不可泥¶
<pb:KR3k0043_WYG_062-10a>¶
也何也且以甲子幹枝推人所生嵗月展轉相配其數¶
極于七百二十以七百二十之年月加之七百二十之¶
日時其數終於五十一萬八千四百夫以天下之廣兆¶
民之衆林林而生者不可以數計日有十二時未必一¶
時惟生一人也以此觀之同時而生者不少何其吉㓙¶
之不相同哉吕才有云長平坑卒未應共犯三刑南陽¶
貴士何必俱當六合誠足以破其舛戾矣三命之説予¶
不能盡信者此也天以二十八宿為體體則為經有定¶
<pb:KR3k0043_WYG_062-10b>¶
所而不可易以五星為用用則為緯恒絡繹乎其間或¶
遲或留或伏或逆固有常度而可以理測茍謂躔某宿¶
則吉歴某宫則㓙猶或可言也設其星有變其行不依¶
常經而犯乎河漢内外諸星又將何以占之哉或如前¶
所謂生同一時者其躔次無不同吉與㓙又何懸絶哉¶
夫萬物皆出於五行安有五行之外又有四餘土木行¶
度最遲而為吉㓙者乆故有餘氣而炁為木之餘計為¶
土之餘猶或可言也水之餘則孛火之餘則羅果何所¶
<pb:KR3k0043_WYG_062-11a>¶
取義哉水火土木然矣奈何金獨無餘氣乎或謂相生¶
故有而相尅故無亦非通論也况孛乃妖星或有或無¶
而炁羅計三者本非星也不知何以有躔度之説哉十¶
一曜之説予不能盡信者此也曰秦漢以来諸儒推十¶
二國分野十二次度數及其所入州郡躔次毫釐若無¶
差忒者既可占國豈不能占人乎曰天運地維動静不¶
同故先正云有分星而無分野占國者不可盡泥也占¶
國者不可盡泥况占命乎曰五星之精發乎地而昭乎¶
<pb:KR3k0043_WYG_062-11b>¶
天其分配十干十二辰名雖殊而理則同也人資天地¶
以生山林之民毛而方謂得木氣之多也川澤之民黒¶
而津謂得水氣之多也得火氣之多則丘陵之民專而¶
長也得金氣之多則墳衍之民晳而瘠也至於豐肉而¶
痺則得土氣之多而所謂原隰之民也然則彼皆非歟¶
曰五土有異而民生以之此固然也人之賦氣有薄厚¶
短長而貴富賤貧壽夭六者隨之吾不能必也亦非日¶
者之所能測也蹈道而修徳服仁而惇義此吾之所當¶
<pb:KR3k0043_WYG_062-12a>¶
為也不待占者而後知之也予身修矣倘貧賤如原憲¶
短命如顔淵雖晋椘之富趙孟之貴彭鏗之壽有不能¶
及者矣命則付之於天道則責成於已吾之所知者如¶
斯而已矣不然委命而廢人白晝攫人之金而陷於桎¶
梏則曰我之命當爾也怠窳偷生而不嗜學至老死而¶
無聞則曰我之命當爾也剛愎自任操刃而殺人柔暗¶
無識投繯而絶命則又曰我之命當爾也其可乎哉其¶
可乎哉所以先王知山川異制民生異俗剛柔緩急遲¶
<pb:KR3k0043_WYG_062-12b>¶
速異齊五味異和器械異度衣服異宜於是修其教不¶
易其俗齊其政不易其宜所以卒歸於雍熈之治也昔¶
者鄭大夫禆竈言鄭當火請以瓘斚玉瓉禳之子産不之¶
與已而果然竈復云不用吾言鄭又將火子産曰天道¶
逺人道邇非所及也鄭卒不復火嗚呼此不亦禄命之¶
似乎吾知盡夫人道而已爾曰近世大儒於禄命家無¶
不嗜談而樂道之者而子一切禁絶之其亦有所本乎¶
曰有子罕言命¶
<pb:KR3k0043_WYG_062-13a>¶
　　　贈徐仲逺序　　　　　　　劉虞臣¶
世之所謂禍福通塞者果由於命邪聖人罕言命命果¶
不足道邪孔子曰道之將行也與命也道之將廢也與¶
命也自古固有不仁而安榮守道而戮辱者庸非命乎¶
古之人以壽富康寧攸好徳考終命為福而不言貴今¶
之論命以官爵之大小品位之髙下豈古之所謂禍福¶
與今異邪好徳無踰於仲尼則厄竆而在下顔淵亞聖¶
三十以死曹孟徳司馬仲達位在人上而以壽終且及¶
<pb:KR3k0043_WYG_062-13b>¶
其子與孫禍邪福邪所謂命者當何以斷之哉易曰竆¶
理盡性以至於命孔子曰不知命無以為君子也今之¶
言命者其果有合於古人否乎天以隂陽五行生為人¶
也隂陽五行之精是為日月木火土金水之曜七曜運¶
乎上而萬形成于下人也者天地之分體而日月木火¶
土金水之分氣也理生氣氣生數由數以知氣由氣以¶
知理今之言命者之所由起也夫氣母也人子也母子¶
相感&ZX-111f02;㣲相應天人之理也則亦何可廢哉日至而麋¶
<pb:KR3k0043_WYG_062-14a>¶
鹿解月死而蠃蠬噍温風動而薺麥死清霜降而豐鍾¶
鳴物理相通不可誣也天台徐仲逺以七曜四餘推人¶
生禍福無不驗予甚異之而贈以言若夫吉㓙利害之¶
所趨避則吾聞之孟子矣¶
　　　論命術　　　　　　　　　説　海¶
孔子曰道之將行也與命也道之將廢也與命也是聖¶
人素其位而行所遇不可必故歸之於命先言道而後¶
言命天之有命聖人依命而行道所以嚴君平西蜀設¶
<pb:KR3k0043_WYG_062-14b>¶
肆為人臣者勉之以忠為人子者勸之以孝是亦行道¶
爾後世不知斯理殢於書傳自立一家或以五行支干¶
或以三元九氣或專取於日或寓於星禽或依於易數¶
立説紛紛徒惑聞見爾如漢髙帝入闗三百人皆封侯¶
趙括四十萬衆悉坑死豈漢無一人行衰絶運限者趙¶
無一卒在生旺日時者此理可見近東淮岳總卿刋山¶
西廖君所類諸家命書為五行精記其集錄備載而無¶
去取亦不免拘於五行之内言之且造物者惡得以甲¶
<pb:KR3k0043_WYG_062-15a>¶
乙數語而窺之且夫人事未盡焉盡天理故善與人同¶
即為合徳知過再犯即為轉趾聞言不信即為孤神財¶
不儉用即為耗宿昔有軍校與趙韓王同年月日時生¶
若韓王有一大遷除軍校則有一大責罰其小小升轉¶
則軍校微有譴訶此又不知於命以何而取焉大抵燭¶
理明之人五行神鬼皆不能拘繫陶淵明有云癡人前¶
不宜説夢達人前不可言命至急則無隂陽凡有妄心¶
則被五行所惑一有私心則為鬼神所制况天道福善¶
<pb:KR3k0043_WYG_062-15b>¶
禍淫鬼神禍盈福謙以命取斷於卜師彼以糊口之迫¶
而藉此術以度日欲决行藏一以為貴一以為賤轉為¶
之惑近時有一内貴官以門下人命使術者議之若言¶
命佳則必以竒禍擾之言命竆則必以好爵榮之此是¶
特與造物争功略舉此以少釋其惑¶
臨安中御街上士大夫必游之地天下術士皆聚焉凡¶
挾術者易得獲而近來數十年間向之行術者多不驗¶
惟後進者術皆竒中有老於談命者下問後進汝今之¶
<pb:KR3k0043_WYG_062-16a>¶
術即我向之術何汝驗我若何不驗後進者云向年士¶
大夫之命占得禄貴生旺皆是貴人今日士大夫之命¶
多帶刑殺衝擊方是貴人汝不見今日為監司郡守閫¶
帥者日以殺人為事耶老師歎服¶
　　　辨嵗夲説　　　　　　　　儲　泳¶
胡汝嘉嵗本謂今夜之子時即是来日則今年之子月¶
當為來年立論詳而易明引證的而易信故近世多以¶
十一月為來年向因先子塟用子月悉主汝嘉之説或¶
<pb:KR3k0043_WYG_062-16b>¶
謂春夏秋冬一嵗之叙也豈有冬而後春之理帝堯之¶
厯象授時亦首春而次夏夫子謂行夏之時以其得天¶
道之正也兩説交戰于中深思其故久之乃得其説然¶
後决以吾夫子之言為正夫每日夜有十二時者太陽¶
隨天之運而周行於方隅之十二位也故日到子方則¶
為子時到午方則為午時每年之有十二月者太陽麗¶
天而歴於天輪之十二星次也是以日次子位當虛宿¶
之躔度而立春虛乃子位之正天中之一陽也天道左¶
<pb:KR3k0043_WYG_062-17a>¶
旋日次子而為春之正月次亥為二月次戌為三月左¶
旋而歴十二位以定十二月也地道右旋故毎日之太¶
陽在子位為子時順子丑寅夘歴十二位而定十二時¶
也葢太陽每一日順行十二方隅而為十二時太陽毎¶
一嵗逆躔十二星次而為十二月胡汝嘉不曉厯法故¶
為此論知天道更新於子而不知太陽次天輪之子為¶
更新也是說也惟深於星厯者知之正月建寅太陽次¶
虛太隂次危日月皆在天輪之子位此天道之一陽更¶
<pb:KR3k0043_WYG_062-17b>¶
新也¶
　　　焦氏易林　　　　　　　　通　考(後同/)¶
晁氏曰漢天水焦延壽傳易於孟喜此其所著書也費¶
直題其前曰六十四卦變爻有唐渝王序所書毎卦變¶
六十四總四千九十六首皆為韻語與左氏傳載鳳凰¶
于飛和鳴鏘鏘漢書所載大横庚庚予為天王之語絶¶
相類豈古之卜者各有此等書耶¶
石林葉氏曰吾家有焦贛易林京房易傳二書大抵皆¶
<pb:KR3k0043_WYG_062-18a>¶
卜筮隂陽氣候之言不復更及易道考之班固儒林傳¶
漢初傳易大抵皆本之田何而焦贛獨得隠士之說以¶
授京房贛嘗從孟喜問易㑹喜死房即以其學出孟氏¶
其徒瞿牧白生不肯皆曰非也然孟喜雖受學田王孫¶
至其候隂陽災變言田生死時枕喜膝獨傳喜其實妄¶
也故梁丘賀辨以為田生絶施讐手中時喜歸東海無¶
此事則二氏書其源流固無所本縱焦贛書出孟氏固¶
謬矣如趙賔説箕子明夷為箕子者萬物方荄茲也云¶
<pb:KR3k0043_WYG_062-18b>¶
受於喜為喜為名之則喜乃妄人而已¶
陳氏曰又名大易通變凡四千九十六卦其辭假出於¶
經史其意雅通於神祗葢一卦可以變六十四也舊見¶
沙隨程逈所記南渡諸人以易林筮國事多竒驗求之¶
累年寳慶丁亥始得之莆田皆韻語古雅頗類左氏所¶
載繇辭或時援引古事其中亦多重複或諸卦數爻共¶
一繇莫可考也¶
　　　京房易傳¶
<pb:KR3k0043_WYG_062-19a>¶
本𫝊房治易事梁人焦延壽字贛贛嘗曰得我道以亡¶
身者京生也其説長於災變分六十四卦更直日用事¶
以風雨寒温為候(孟康曰分卦直日之法一爻主一日/六十四卦為三百六十日餘四卦震)¶
(離兊坎為方伯監司之官所以用震離兊坎者是二至/二分用事之日又是四時各専主之氣各卦主時其占)¶
(法各以其日/觀其善惡也)各有占驗房用之尤精¶
晁氏讀書記曰漢藝文志易京氏凡三種八十九篇唐¶
藝文志有京氏章句十卷而占候存者五種二十三卷¶
今其章句亡矣乃略見於僧一行及李鼎祚之書今𫝊¶
<pb:KR3k0043_WYG_062-19b>¶
者曰京氏積算易𫝊三卷雜占條例法一卷名與古不¶
同所謂積算易𫝊疑隋唐志之錯卦是也雜占條例法¶
者疑隋唐志之逆刺占災異是也景迂嘗曰是書兆乾¶
坤之二象以成八卦卦凡八變六十有四於其徃來升¶
降之際以觀消息盈虛於天地之元而酬酢乎萬物之¶
變者炳然在目也大抵辨三易運五行正四時謹二十¶
四氣悉七十二候而位五星降二十八宿其進退以㡬¶
而為一卦之主者謂之世竒耦相與據一以超二而為¶
<pb:KR3k0043_WYG_062-20a>¶
主之相者謂之應世之所位而隂陽之肆者謂之飛隂¶
陽肇乎所配而終不脱乎本(以飛某卦之位/乃伏某宫之位)以隠賾佐¶
神明者謂之伏起乎世而周乎内外參乎本數以紀月¶
者謂之建(闕/)終始極乎數而不可竆以紀日者謂之積¶
(含於中而以四為用一卦偹四卦者謂之互乾建甲/子於初坤建甲午於上八卦之上乃生一世之初)初¶
一世之五位乃分而為五世之位其五世之上乃為遊¶
魂之世五世之初乃為歸魂之世而歸魂之初乃生後¶
卦之初其建剛日則節氣柔日則中氣其數虛則二十¶
<pb:KR3k0043_WYG_062-20b>¶
有八盈則三十有六葢其可言者如此若夫象遺乎意¶
意遺乎言則錯綜其用唯變所適茍非彰往而察来微¶
顯而闡幽者曷足以與此易學自商瞿至孟喜授受甚¶
明房受之喜而瞿牧白生者不肯訒京房曰京非孟氏¶
學也劉向亦疑亰託之孟氏予不知當時為何説也今¶
以當時之書驗之葢有孟氏京房十一篇災異孟氏京¶
房六十六篇同為一家之言則其源委孰可誣哉¶
石林葉氏曰世𫝊京房易學據漢書傳易自商瞿至田¶
<pb:KR3k0043_WYG_062-21a>¶
王孫皆自有次第故言易者以田王孫為正孟喜從王¶
孫學好自稱譽得易家候隂陽災變書詐言王孫死時¶
枕喜股膝獨傳已為梁丘賀所排矣京房受學焦延壽¶
延壽受學孟喜孟喜且不為當時所信况延壽乎史謂¶
延壽獨得隠士之説託之孟氏易家不相同皆京氏為異¶
黨而受梁丘賀學者亦京房顔師古謂别一人亦受學¶
田何今世有京房易皆隂陽厯數之書又有京氏雜算¶
數十篇其言龎雜専主占筮兩人莫知為誰審為受延¶
<pb:KR3k0043_WYG_062-21b>¶
壽學者今考京房𫝊本以卦氣直日為説與其書不類¶
占事知來房乃犯𢎞恭石顯自不能保其身亦何貴於¶
占乎易於佗經孔子最所致意葢言五十而學易可以¶
無大過而自司馬遷以來學者皆言孔子傳商瞿瞿本¶
非門人髙第略無一言見於論語性與天道子貢且不¶
得聞而謂商瞿得之乎¶
朱子語録曰京房卦氣用六日七分季通云康莭亦用¶
六日七分但不見康節説處又曰京房輩説數捉他那¶
<pb:KR3k0043_WYG_062-22a>¶
影裏才發見處便算將去且如今日一個人來相見便¶
就那相見底時節算得這個是好人不是好人用得極¶
精宻他只是動便算得静便算不得¶
陳氏書録解題曰京房易傳三卷積算雜占條例一卷¶
吳欝林太守陸績注京氏學廢絶乆矣所謂章句者既¶
不復傳而占候之存於世者僅若此校之前志什百之¶
一二耳今世術士所用世應飛伏游魂歸魂納甲之說¶
皆出亰氏晁景迂嘗為京氏學也用其傳為易式云或¶
<pb:KR3k0043_WYG_062-22b>¶
作四卷而條例居其首又有參同契律厯志見隂陽家¶
専言占候¶
　　　壬遁出於易　　　　　　　朱　震¶
宋咸貶京房闗朗輩假易以行壬遁卜祝隂陽術數之¶
學聖人之㫖無有焉何如以是卦直月以是爻直是日¶
何不起他卦而獨起中孚朱子發辨之曰頴達王傳易¶
緯消息之卦不可非也六壬參時日而得易之坎離遁¶
甲分九宫而得易之河圖皆得易之一端而不能盡又¶
<pb:KR3k0043_WYG_062-23a>¶
諸儒假壬遁言易以籠天下不知壬遁實出於易而言¶
易者亦何假夫壬遁哉聖人推隂陽消息之理以明得¶
失存亡之象咸信剛柔進退而不信消息易緯之學是¶
終日數十而不知二五也¶
　　　論京氏易變卦　　　　　　胡一桂(後同/)¶
愚按亰氏所定變法八純卦只各變得五卦至於游魂¶
卦已是所變第五卦第四爻所變歸魂卦又是游魂卦¶
下體三爻連變所得者則是六十四卦内八純卦所不¶
<pb:KR3k0043_WYG_062-23b>¶
能變者游歸凡六十卦而八游卦必自各八卦内第六¶
卦第四爻來八歸卦亦必自八遊卦内卦來而八宮卦¶
亦不宜交互變矣至於筮卦則純卦上爻初未嘗不變¶
他卦但未能變本宫遊歸上爻而純卦自上爻外他爻¶
亦未嘗不能變本宫遊歸而遊歸二卦亦不必從某卦¶
來也但得卦後某卦屬某宫幾世某卦屬某宫遊歸則¶
不可易爾房雖不能制卦之不變卦雖能盡變亦不能¶
不受制於房房雖自是一法終是吾聖人之法廣大周¶
<pb:KR3k0043_WYG_062-24a>¶
溥如天之不可及也¶
　　　世應例¶
平菴項氏曰京氏易法只用八卦為本得本卦者皆以¶
上為世爻得歸魂卦者皆以三為世爻亦因下體復得¶
本卦而三在本卦為上也其餘六卦皆以所變之爻為¶
世世之對為應凡其所謂變者非以九六變也皆自八¶
純卦積而上之知其為某爻之所變耳如乾本卦上九¶
為世九三為應乾初變姤為一世卦初六為世九四為¶
<pb:KR3k0043_WYG_062-24b>¶
應再變遯為二世卦六二為世九五為應三變否為三¶
世卦六三為世上九為應四變夬為四世卦六四為世¶
初六為應五變剥為五世卦六五為世六二為應剥之¶
四復變為晋謂之遊魂卦九四為世初六為應(愚謂九/四乾之)¶
(本爻又在上/卦故曰遊魂)晉下卦皆變為大有坤復歸乾謂之歸魂¶
卦九三為世上九為應(愚謂下體反乾本卦/又在内卦故曰歸魂)餘放此¶
　　　論卦氣直日之非¶
圖象辨疑曰京房直日之説以坎離震兊各主一方以¶
<pb:KR3k0043_WYG_062-25a>¶
六十卦分主一嵗凡三百六十五日四分之一卦得六¶
日七分其為算固周且悉矣然以坎離震兊之與乾坤¶
諸卦一也坎離震兊主二十四氣而乾坤諸卦主六日¶
七分何耶合六十卦為日三百六十五四分之一附之¶
一嵗則有餘而加之閏則不足若之何其主一嵗耶一¶
嵗之中盈縮餘閏初無常時而卦之所直則有定日又¶
烏能候寒温耶且使夫六十四卦所配之日皆惟我之¶
所分則何獨六日七分而後可吾將合六十四卦而以¶
<pb:KR3k0043_WYG_062-25b>¶
一嵗三百五十四日均之則一卦直五日四十二分五¶
釐亦可也吾將損四正而用六十卦以當三百五十四¶
日則卦直五日七十二分亦可也不然惟用八卦以當¶
三百五十四日則卦直四十四日二十分又誰曰不可¶
凡去取多寡惟我之所制則人皆可為矣何取乎經此¶
房之罪也是以司馬温公又以為一卦御六日二百四¶
十分日之二十一而後之學者又各以己見敷而為圖¶
配之以七十二候六十律六十甲子二十八宿所行之¶
<pb:KR3k0043_WYG_062-26a>¶
度環其下而分綴之詳繹其義與其所𨽻之卦初無毫¶
釐相屬此豈六十四卦之於七十二候六十律六十甲¶
子二十八宿曽不具是理哉去取多寡隨已分綴必欲¶
某繫之某則不可也此其弊盖自房始或曰房之術以¶
候風雨寒温各有效驗則何可貶曰非也天下之小術¶
雖閱擇日時算布五行察尋地脉以至猥𤨏邪僻之書¶
無不借易以為説盖天下之物無有不麗於隂陽者故¶
淺陋之術皆得假聖人之糟粕以為精深所以眩惑斯¶
<pb:KR3k0043_WYG_062-26b>¶
人而取售於世房之所以用之屡驗者廼其術也而非¶
易也而不知房之所托也嗚呼房之是非亦曉然可見¶
東都無易學白虎諸儒取其説以著易緯而唐孔頴達¶
䟽復之七日來復以為六日七分之數謬誤相承以至¶
今也¶
　　　論卦氣起中孚之非¶
京房揚雄皆以卦配氣候謂之卦氣同是卦也同是氣¶
候也宜其所配有不可得而異者然房以六十卦配之¶
<pb:KR3k0043_WYG_062-27a>¶
三百六十五日四分之一而雄則以六十四卦配之去¶
取之異何也房以兊應大雪而雄以坎房以兊應秋分¶
而雄以震莭候之異何也房以坎離震兊各主日九十¶
而雄於四卦卦得四日有半房以六十卦主六日七分¶
而雄亦以四日有半處之多寡之異何也雄之太𤣥以¶
二賛配一晝一夜凡一首九賛為四日有半有以一首¶
准一卦則得四日半矣而又以二首准一卦則是卦又¶
得九日也雄之以卦配日又自為異如此何也茍卦為¶
<pb:KR3k0043_WYG_062-27b>¶
有用則隂陽之體有非人所能移者而增損遷變惟二¶
子之所私何耶自達者觀之其為謬妄氷炭不言冷熱¶
可知也盖亦求二子之所同者惟以卦氣起於中孚則¶
一耳然卦氣不自他卦始而獨起於中孚不知何義復¶
以一陽初生謂之冬至之候猶有説也屯以一陽震動¶
於坎離之中謂之冬至之候猶有説也至於中孚以兊¶
巽為卦而謂之冬至則無一説而可太𤣥以中准中孚¶
其辭曰陽氣潜萌於黄宫信無不在其中盖謂中孚者¶
<pb:KR3k0043_WYG_062-28a>¶
信也夫以中孚為信陽氣必應於此則是取其義而不¶
取其氣也不取其氣而取其孚信之義則謂之起於無¶
妄可也何必中孚雄之太𤣥乃亦效之以首擬卦豈以¶
首與卦皆主是氣而後擬之也以中擬中孚以養擬頥¶
以彊擬乾以視擬觀以止擬艮以難擬蹇不過以其字¶
之同義而取之是知其所謂起中孚者亦取其信也其¶
於所𨽻之莭氣何所取哉使雄獨以太初厯起於中起¶
於冬至起於牛之一度則猶可也而反以為起中孚嘗¶
<pb:KR3k0043_WYG_062-28b>¶
見宋咸著論言卦氣起中孚非聖人之㫖而朱氏難咸¶
曰中孚十一月之卦也以嵗言之陽起於冬至以厯言¶
之日始於牽牛以日言之晝始於夜半以人言之慮始¶
於心思咸謂何必起於他卦真不知者也初謂朱氏言¶
人之慮始於心思故起於中孚使中孚取心思之義則¶
起於咸可也何必起於中孚而後可朱氏又言嵗始於¶
冬至厯始於牽牛日始於夜半故必始於十一月夫律¶
厯始於十一月是矣而以中孚為十一月卦為何義不¶
<pb:KR3k0043_WYG_062-29a>¶
此之解而欲以折咸殆不可也使咸之説得行房與雄¶
之言皆可寢矣¶
　　　隂陽老少　　　　　　　　沈　括¶
易象九為老陽七為少八為少隂六為老舊説陽以進¶
為老隂以退為老九六者乾坤之畫陽得兼隂隂不得¶
兼陽此皆以意配之不然也九七八六之數陽順隂逆¶
之理皆有所從來得之自然非意之所配也凡歸餘之¶
數有多有少多為隂如爻之偶少為陽如爻之竒三少¶
<pb:KR3k0043_WYG_062-29b>¶
乾也故曰老陽九揲而得之故其數九其策三十有六¶
兩多一少則一少為之主震坎艮也故皆謂之少陽(少/在)¶
(初為震中為/坎末為艮)皆七揲而得之故其數七其策二十有八¶
三多坤也故曰老隂六揲而得之故其數六其策二十¶
有四兩少一多則多為之主巽離兊也故皆謂之少隂¶
(多在初為巽中/為&ZX-111a11;末為兊)皆八揲而得之故其數八其策三十有¶
二物盈則變(純少陽盈/純多隂盈)盈為老故老動而少静吉㓙悔¶
吝生乎動者也卦爻之辭皆九六者惟動則有占不動¶
<pb:KR3k0043_WYG_062-30a>¶
則無朕雖易亦不能言之國語謂正屯悔豫皆八遇泰¶
之八是也今人以易筮者雖不動亦引爻辭斷之易中¶
但有九六既不動則是七八安得用九六爻辭此流俗¶
之過也¶
　¶
　¶
　¶
　¶
<pb:KR3k0043_WYG_062-30b>¶
　¶
　¶
　¶
　¶
　¶
　¶
　¶
　稗編卷六十二¶
