# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.158483
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十四
<pb:KR3k0043_WYG_064-1a>¶
欽定四庫全書¶
　稗編卷六十四　　　　　明　唐順之　撰¶
　　諸家二十二(術數/)¶
　　　范氏筳篿卜法序　　　　　吴　萊¶
筳篿卜法者本楚越間小術也自楚屈原始稱有筳篿¶
之卜越相范蠡頗有其書然今特類後世術者所託要¶
之亦必古有此法矣當卜時自其所向得草木枝初不¶
計多寡左右手一縱一横揲之以三而數用其扐然後¶
<pb:KR3k0043_WYG_064-1b>¶
一時之吉㓙從違休咎福禍立可見者逹賢君子或棄¶
之而不道或時有可采是豈所謂楚人鬼而越人禨者¶
乎盖昔越相范蠡曽與大夫種事濮上計然計然世所¶
號文子者也而蠡種實爲楚人而徃仕越悉通天地隂¶
陽之紀察日月星宿之會明鬼神幽顯之理達龜筮鈐¶
决之奥治國臨政謀敵用武莫不如其所願欲越以覇¶
强何蠡種之能有以盡乎其術也予嘗考之大抵本出¶
於太一六壬𤣥女遁甲風烏雲氣之道越王勾踐豢吳¶
<pb:KR3k0043_WYG_064-2a>¶
吳將赦越蠡占則曰王聞喜時日加戊時加卯功曹爲¶
騰蛇青龍在勝光是謂時尅其日用又助之事不利而¶
有傷已而子胥諌不果赦及越王勾踐歸國越既沼吳¶
而蠡去種占則曰王勿追蠡蠡去時隂畫六陽畫三後¶
入天一前翳神光是謂𤣥武天空無有止者言則死視¶
則狂已而蠡去勿復追吳越春秋具載其事而史記特¶
推蠡種之術乃出於計然然自越王勾踐之還臨明堂¶
悉練時日又類後世五行堪輿叢辰等家脫有不合則¶
<pb:KR3k0043_WYG_064-2b>¶
指爲事犯五門初未審所謂五門者果何術也吳越春¶
秋盖輯於東漢趙&ZX-11187d;或時漢季頗以天文䜟緯九宫八¶
卦占候之書爲内學而&ZX-11187d;自以其說勦入之歟不然史¶
記之言隂陽多忌諱而太詳者蠡種毋乃酷似之歟是¶
故世之學為天目計神孤單閉杜奄廹闗格制客主别¶
勝負之術者每託於蠡而行之莛篿之卜特其細也然¶
則陽至而隂隂至而陽陽節剛強而力疾隂節安徐而¶
重固又且㳺觀乎天地四時贏縮進退以為常是豈但¶
<pb:KR3k0043_WYG_064-3a>¶
古之善用兵者爲然哉雖一恒人之欲卜其動作云爲¶
亦不過此而已夫然故㣲而思慮之所形著而言行之¶
所發至以天地之霛變鬼神之幽賾而吉㓙悔吝之来¶
若有應焉誠有不容揜其僞者雖㣲端龜正䇿旋式布¶
棊人心之皎然常足以先知而預定矣又况逹賢君子¶
出入起居浩乎與天同運發號施令窅乎與神俱化然¶
且不能不假是以示諸人也筳篿之細時有可采豈謂¶
其果足以盡乎天人之道者哉雖然越王勾踐之隂謀¶
<pb:KR3k0043_WYG_064-3b>¶
譎術苟他無所徴纎毫𤨏末類出於隂陽時日之占而¶
後用事吾猶恐其未必致覇必也五穀蓄金銀實府庫¶
滿兵甲利然後用事以是定王心之疑動越民之所欲¶
報讎而威敵者則庶㡬焉是故今一恒人之所卜雖以¶
民俗間小事亦必天地之氣應與人事相㕘乃可以見¶
其成功不然則龜為枯骨蓍為朽幹猶不必泥况筳篿¶
之細者哉子具録之又足以通知古之多異術矣¶
　　　軌革卦影　　　　　　　　宋類苑¶
<pb:KR3k0043_WYG_064-4a>¶
李璋太尉罷郢州入朝至襄陽疾病止驛舎兩月餘璋¶
嘗命蜀人費孝先作軌革卦影先畵一鳯止於林下有¶
闗焉又畵一鳯立于臺又畵衣紫而哭者五人盖襄州¶
南數里有鳯林闗傳舎名鳯臺驛始璋止二子侍行三¶
子守官于外聞璋病甚悉来奔視至之翊日璋乃卒果¶
臨其䘮者五人¶
唐坰知諌院成都人費孝先爲作卦影畵一人衣金紫¶
持弓箭射落一鷄坰語人曰持弓者我也王丞相生於¶
<pb:KR3k0043_WYG_064-4b>¶
辛酉即鷄也必因我射而去位則我亦從而貴矣翊日¶
抗䟽以彈荆公又乞留班頗諠于殿陛上怒降坰爲太¶
常寺太祝監廣州軍資庫以是年八月被責坰歎曰射¶
落之鷄乃我也¶
自至和嘉祐已来費孝先以術名天下士大夫無不作¶
卦影而應者甚多獨王平甫不喜之嘗語人曰占卜本¶
欲前知而卦應驗於事後何足問耶¶
術士李某者亦傳管輅軌革法畵卦影頗有驗今丞相¶
<pb:KR3k0043_WYG_064-5a>¶
頃嘗問之卦影畫水邉一月中有古字未㡬除知湖州¶
又盧龍圖練使占卦影亦同乃除知渭州雖不同而其¶
影皆符¶
　　　謝石拆字　　　　　　　　洪　邁¶
謝石潤夫成都人宣和間至京師以拆字言人禍福求¶
相者但随意書一字即就其字離拆而言無不竒中者¶
名聞九重上皇因書一朝字令中貴人持往試之石見¶
字即端視中貴人曰此非觀察所書也然謝石賤術據¶
<pb:KR3k0043_WYG_064-5b>¶
字而言今日遭遇即因此字黥配逺行亦此字也但未¶
敢遽言之耳中貴人愕然曰但有所據盡言無懼也石¶
曰朝字離之爲十月十日字非此月此日所生之天人¶
當誰書也一座盡驚中貴馳奏翊日召至後苑令左右¶
及宫嬪書字示之皆據字論說禍福俱有精理補承信¶
郎四方求相者其門如市有朝士妻懐妊過月手書一¶
也字令夫持問石曰此閨中所書否曰何以言之曰謂¶
語助者焉哉乎也固知是公内助所書尊閫盛年三十¶
<pb:KR3k0043_WYG_064-6a>¶
一否曰是也以也字上爲三十下爲一字然吾官寄此¶
當力謀遷動而不可得否曰正以此爲撓耳盖也字著¶
水則爲池有馬則爲馳今池運則無水陸馳則無馬是¶
安可動也又尊閫父母兄弟近身親人無一存者以也¶
字著人則一他字今獨見也字而不見人故也又尊閫¶
其家物産亦當蕩盡否以也字著土則爲地字今又不¶
見土也曰然但此皆非所問者賤室以懐妊過月憂而¶
問耳曰是必十三箇月也以也字中有十字并兩傍二¶
<pb:KR3k0043_WYG_064-6b>¶
竪下一畫爲十三也有一事渉竒怪欲不言則公所問¶
正決此事可盡言否朝士請其說曰也字著䖝爲虵字¶
今尊閫所妊殆蛇妖也然不見䖝蠱則不能爲害石亦¶
有藥可爲公驗之朝士異其說因請至家以藥投之果¶
下百數小蛇而體平都人盡共神之而不知其竟挾何¶
術也¶
　　　靈棋經　　　　　　　　　馬端臨¶
通考載靈棋經二卷晁氏曰漢東方朔撰又曰張良劉¶
<pb:KR3k0043_WYG_064-7a>¶
安未知孰是晉顔幼明宋何承天注有唐李逺叙歸来¶
子以爲黄石公書豈謂以授良者耶按南史載客從南¶
来遺我良財寳貨珠璣金盌玉盃之繇則古之遺書也¶
明矣凡百二十卦¶
晉襄城道人常法和所傳靈棋經或謂其先張子房受¶
於黄石公而東方朔得之以爲占兆者也自淮南八公¶
以後秘而不得傳至晉太康中始有衣黄皮老翁以竹¶
筒盛此經授之法和其法以十二棋刻一靣上中下各¶
<pb:KR3k0043_WYG_064-7b>¶
刻四棋一擲計其所得一二三四之數一爲陽二爲隂¶
三爲重陽四爲重隂以上中下分天地人三位猶易三¶
爻而成卦也或有上中而無下或有中下而無上或有¶
上下而無中或止一位或漫而無字凡一百二十五卦¶
雖以隂陽位次推斷吉㓙而卦立别名自爲一術盖擬¶
太𤣥而識尤淺陋者也然在南史已載經中客從南来¶
遺我良才寳貨珠璣金盌玉盃之繇則此經自晉傳来¶
信矣宋藝文志五行類有靈棊經一卷其即唐志東方¶
<pb:KR3k0043_WYG_064-8a>¶
朔之占書乎故晁氏曰東方朔撰晉顔幼明宋何承天¶
註唐李逺叙今觀其繇皆鄙俚類非晉宋以前有道者¶
文字其必漢魏之季五行家所作而依託東方氏以為¶
重歟顔何之註亦無取焉若李逺之叙意亦偶因一時¶
靈驗而發耳觀元儒胡一桂著翼傳外篇歴叙諸家卜¶
筮之書自太𤣥以下洞林皇極元包潜虚之類無不論¶
述而獨不及此經得非以其無闗於大道而不足錄耶¶
　　　靈棋經觧序　　　　　　　劉　基¶
<pb:KR3k0043_WYG_064-8b>¶
昔者聖人作易以前民用靈棋象易而作也易道奥而¶
難知故作靈棋以象之雖不足以盡易之藴然非精於¶
易者又烏能為靈棋之辭也哉靈棋之式以三爲經四¶
為緯三以上為天中為人下為地上為君中為臣下為¶
民以一為少陽二為少隂三為老陽四為老隂少陽與¶
少隂爲耦而太陽與太隂為敵得耦而恱得敵而爭其¶
常也或失其道而耦反爲仇或得其行而敵反為用其¶
變也陽多則道同而相助隂多則志異而相乖君子小¶
<pb:KR3k0043_WYG_064-9a>¶
人之分也隂陽迭用體有不同而名随之異變易之道¶
也易之取象曰車曰馬曰桷曰矢曰鬼曰狐之類推而¶
達之天下之物無不該矣曰馬矣而又化爲龍曰水矣¶
而又以為雲變易之義也非通天下之賾者不識也故¶
曰靈棋象易而作也非精於易者不能也予毎喜其占¶
之驗而病觧之者不識作者之㫖而以世之卜師之語¶
配之故為申其意而為之言若夫以為黄石公之授張¶
子房則𫝊無其文史無其實不敢從而附會之也¶
<pb:KR3k0043_WYG_064-9b>¶
　　　龜筴傳　　　　　　　　　史　記¶
宋元王二年江使神龜使於河至於泉陽漁者豫且舉¶
網得而囚之置之籠中夜半龜来見夢於宋元王曰我¶
為江使於河豫且得我身在患中莫可告語王有徳義¶
故来告訴元王惕然而悟乃召博士衞平而問之衞平¶
乃援式而起對曰今昔壬子宿在牽牛河水大會鬼神¶
相謀漢正南北江河固期南風新至江使先来白雲壅¶
漢萬物盡留斗柄指日使者當囚𤣥服而乘輜車其名¶
<pb:KR3k0043_WYG_064-10a>¶
爲龜王使人馳而往問泉陽令與使者問豫且即獻使¶
者使者載行出於泉陽之門正晝無見風雨晦冥雲盖¶
其上五采青黄雷雨並起風將而行入於端門見於東¶
廂身如流水潤澤有光望見元王延頸而前三歩而止¶
縮頸而却復其故處元王見而怪之問衞平對曰延頸¶
而前以當謝也縮頸而却欲亟去也元王曰善哉趣駕¶
送龜衞平曰龜者天下之大寳也先得此龜者為天子¶
且十言十當十戰十勝王能寳之諸侯盡服王勿遣也¶
<pb:KR3k0043_WYG_064-10b>¶
元王曰龜在患難中以我爲賢徳忠信故来告寡人寡¶
人若不遣也是漁者也漁者利其肉寡人貪其力下為¶
不仁上為無徳奈何勿遣衞平對曰不然臣聞盛徳不¶
報重寄不歸天與不受天奪之寳王雖遣之江河必怒¶
務求報仇滛雨枯旱其罰必来王勿遣也元王慨然而¶
嘆曰暴得者必暴亡彊取者必後無功寡人安事此寳¶
趣駕送龜勿令久留衞平對曰人或忠信而不如誕謾¶
或醜惡而宜大官或羙好佳麗而為衆人患今龜使来¶
<pb:KR3k0043_WYG_064-11a>¶
抵網而遭漁者得之見夢自言是國之寳也王何憂焉¶
元王曰禍不妄至福不徒来福之至也人自生之禍之¶
至也人自成之今寡人之邦居諸侯之間舉事不當又¶
安亡逃衞平對曰龜大寳也爲聖人使傳之賢士不用¶
手足雷電將之風雨送之流水行之侯王有徳乃得當¶
之今王有徳而當此寳恐不敢受王若遣之宋必有咎¶
後雖悔之亦無及已元王大悅於是擇日齋戒乃刑白¶
雉驪羊以血灌龜於壇中央以刀剥之身全不傷使工¶
<pb:KR3k0043_WYG_064-11b>¶
占之所言盡當元王之時衞平相宋宋國最強龜之力¶
也故云神龜能夢於元王而不能自出漁者之網身能¶
十言盡當不能通使於河還報於江賢能令人戰勝攻¶
取不能自解於刀鋒免剥刺之患聖能先知亟見而不¶
能令衞平無言言事百全至身而攣當時不利又焉事¶
賢賢者有恒常士有適然是故明有所不見聴有所不¶
聞人雖賢不能左畫方右畫圓日月之明而時蔽於浮¶
雲又奈何責人于全孔子聞之曰神龜知吉㓙而骨直¶
<pb:KR3k0043_WYG_064-12a>¶
空枯日爲徳而君於天下辱於三足之烏月為刑而相¶
佐見食於蝦蟆蝟辱於鵲(蝟能制虎/見鵲仰地)騰蛇之神而殆於¶
卽且(卽且似蝗大/腹食蛇腦)黄金有疵白玉有瑕事有所疾亦有¶
所徐物有所拘亦有所據罔有所數亦有所踈人有所¶
貴亦有所不如物安可全乎¶
　　　龜卜之法　　　　　　　　儲　泳¶
龜卜之法自古有之周官立龜人之職洪範叙稽疑之¶
疇太史蓍龜筴之傳理不可廢自官失其守世莫有精¶
<pb:KR3k0043_WYG_064-12b>¶
其術者洪範所載曰雨曰霽曰蒙曰驛曰克而食墨不¶
食墨之說未聞焉太史公分四時而定吉㓙以横正安¶
節觀其身以肣開俛太觀其首足而雨蒙之說不及焉¶
今之龜人又不過定五鄉動静首足肣直而已小得大¶
遺莫詣其奥然其說亦復有三焉一兆固有五鄉首甲¶
乙而足壬癸此舉世之所通用或以日辰為祖而定五¶
鄉之變如丙丁日則首起丙丁而次戊己庚辛居戊己¶
之中位甲乙乃居足焉十干皆然而甲乙之日乃居甲¶
<pb:KR3k0043_WYG_064-13a>¶
乙之正位謂古人以甲乙日爲起例而後人遂以為定¶
例也或又以本位為祖而變五鄉之用如腰金之兆金¶
位也則以甲乙為財爻金克木也以丙丁為官鬼火克¶
金也木兆則以戊己鄉為財爻庚辛鄉為官鬼其說尤¶
為合理而又有一法則以五鄉之動者察其為金木水¶
火土之象随本鄉而定吉㓙如甲乙之鄉動而有金之¶
象則為官鬼有水之象則為父母戰則不祥相生則吉¶
所謂動者驛也戰者克也霽者食墨也蒙者不食墨也¶
<pb:KR3k0043_WYG_064-13b>¶
太史公以四時定吉㓙其亦日辰變五鄉之義乎世無¶
造妙之學其孰從而質之¶
　　　龜經　　　　　　　　　　柴　望(後同/)¶
甲乙(金/兆)正形云甲乙象一頭髙身旺足管是為正當依¶
鄉之兆否則拗鄊其拗處是動詳其爻占斷以吉㓙¶
丙丁(火/兆)正形云丙丁象丁頭足齊平是為正當依鄉之¶
兆否則拗鄉其拗處是動詳以爻占斷以吉㓙¶
腰金甲乙(水/兆)正形云頭平身直旺足管如蛾眉覆月之¶
<pb:KR3k0043_WYG_064-14a>¶
狀是爲正當依鄉之兆否則拗鄉其拗處是動詳以斷¶
之¶
腰金丙丁(木/兆)正形云亦如腰金甲乙同¶
上鄉木兆(一名/坐脉)正形云宜如木形而活根柱堅牢而麄¶
是爲正當依鄉或頭野或頭回或頭就或身靠或身空¶
看所占事情如何禱祝否則為拗鄉其拗處動也¶
下鄉倒龍(木兆名/懸針)正形云如上木兆同倒龍者如倒掛¶
龍也其形要活又名懸針者如倒掛針也其形要直二¶
<pb:KR3k0043_WYG_064-14b>¶
名總言直而活也有云下木兆者盖二兆者俱屬木其¶
形無二也否則拗鄉其拗處便是動看其動而斷之¶
兠才(三邉俱/是火兆)正形云此卦乃水鄉發火故要頭起身重¶
足發如仰月形又如船載物形故名兠才也詳其爻占¶
斷以吉㓙¶
春灼後左夏灼前左秋灼前右冬灼後右其後左者乃¶
下丙丁也是寅卯之位故爲木兆前左者乃上丙丁也¶
是己午之位故為火兆前右者乃上甲乙也是申酉之¶
<pb:KR3k0043_WYG_064-15a>¶
位故爲金兆後右者乃下甲乙也是亥子之位故為水¶
兆¶
輕清者細身静秀麗也　　　輕清宜占脫事(求晴不/宜求雨)¶
平者頭足無髙下也¶
直者不曲也不斜也　　　　平直事須逢吉平(安無/咎)¶
伏者頭足垂下也　　　　　伏凡事見遲(難脫亦難/成病難痊)¶
髙者頭易起也　　　　　　髙頭(小見成宜進身無/咎足髙宜財價髙)¶
低者頭之垂也　　　　　　低頭無氣(身主遲滯足/無氣價亷)¶
<pb:KR3k0043_WYG_064-15b>¶
野者頭向外不回顧也　　　野難成(好脫宜出占吉/不吉㐫不㐫)¶
就者向内不背也　　　　　就易成難脫宜入¶
回者頭髙而再轉也　　　　回易成難脫宜進¶
臨者頭低也　　　　　　　低同占¶
戴白頭之白也　　　　　　戴白主體廢主孝服¶
垂者伏也低也　　　　　　低同占¶
纎活反足也　而回(換/也)　　　纎活凡事皆吉¶
有情回顧和順也　　　　　有情凡事吉¶
<pb:KR3k0043_WYG_064-16a>¶
昻者起仰也髙也¶
漤如水滴下也渾蒙也　　　漤雖遲滯宜(占財田占/病主重)¶
休囚者蒙昧也　　　　　　休囚凡事不利¶
生我者吉克我者㓙　　　　暗作事暗損¶
旺相者洪潤明静也　　　　洪謀事有氣明作(事皆/利)¶
拗者不依鄉也　　　　　　拗凡事皆不利¶
乖違者拗鄉也　　　　　　乖違主事皆不利也¶
静者六爻不動也　　　　　静不宜求動宜(求静只/守舊)¶
<pb:KR3k0043_WYG_064-16b>¶
摺者四疊也　　　　　　　摺凡事轉摺進退迂廻¶
折者斷也　　　　　　　　折凡事不利旺中有損¶
顚狂者起伏大也¶
枯朽者休囚也　　　　　　枯朽凡事暴㓙¶
衰者無力細微也¶
震者大動也　　　　　　　震有吉有㓙不能静¶
驛者微動也　　　　　　　驛與徤同不宜守舊¶
豁者喜也召也　　　　　　豁宜脫事(不宜成事防/走不宜止)¶
<pb:KR3k0043_WYG_064-17a>¶
發者大起也　　　　　　　豁同占¶
落者足垂垂也　　　　　　垂同占¶
滯者足下重也　　　　　　滯凡事遲滯不宜脫事¶
蕾者如疊蕾也綿續也　　　蕾下㐫上吉¶
蛀者如䖝生又(昻者欲/上也)　　　蛀凡事不利¶
促者摺折也　　　　　　　促與折同凡事不長¶
縱橫者枝利也　　　　　　縱横駭雜不順阻滯¶
窈窕者進退之形也　　　　窈窕進退凡事未有一定¶
<pb:KR3k0043_WYG_064-17b>¶
枝者生枝也　　　　　　　枝有㓙有吉¶
浮者㣲起也　　　　　　　發同占¶
脫者發不管也　　　　　　與落稍同¶
鈐者平伏清欹而管也　　　鈐難脫宜成也¶
管者鈐也　　　　　　　　鈐同占¶
漏者落也枝下垂也　　　　落同占¶
剛者堅也齊者平也　　　　剛齊無咎有吉¶
夾絲者中破也　　　　　　夾絲凡事不利¶
<pb:KR3k0043_WYG_064-18a>¶
拖者枝生外也¶
墜者枝生内也　　　　　　拖墜能㓙能吉¶
　　　推六神行法配入五鄉飛換例¶
凡此法陽月從甲乙數至壬癸隂月從下壬癸至甲乙¶
爲例¶
陽月　寅辰午申戌子　隂月　卯巳未酉亥丑¶
陽月　六神橫看　　　隂月　六神横看¶
　¶
<pb:KR3k0043_WYG_064-18b>¶
甲乙青龍用事　　　　　雀勾蛇虎武¶
丙丁朱雀用事　　　　　勾蛇虎武龍¶
戊日勾陳用事　　　　　蛇虎武龍雀¶
巳日螣蛇用事　　　　　虎武龍雀勾¶
庚辛日白虎用事　　　　武龍雀勾蛇¶
壬癸日𤣥武用事　　　　龍雀勾蛇虎¶
　¶
甲乙青龍用事　　　　　武虎蛇勾雀¶
<pb:KR3k0043_WYG_064-19a>¶
丙丁日朱雀用事　　　　龍武虎蛇勾¶
戊日勾陳用事　　　　　雀龍𤣥虎蛇¶
巳日螣蛇用事　　　　　勾雀龍𤣥虎¶
庚辛日白虎用事　　　　蛇勾雀龍𤣥¶
壬癸日𤣥武用事　　　　虎蛇勾雀龍¶
　　　陶沙見金¶
占者以方来之事叩之於神卜之卦爻灾祥有准者在¶
乎誠敬而已誠者無一念不實敬者無一念不誠誠本¶
<pb:KR3k0043_WYG_064-19b>¶
於心心契於神神機於卦卦成則有像有像則有兆有¶
兆則有理動則變變則吉㓙生焉飛換之說亦本乎日¶
辰動爻之中變見所以取金木水火土定五屬父母子¶
孫兄弟財鬼以日辰起六神龍雀勾蛇虎武係於六爻¶
之間有飛有換灼然可見或飛動自吉而向㓙或自㓙¶
而趨吉各以類斷者如乾為天為圓為君為父為玉為¶
金坤為地為母為布之類又如青龍主喜朱雀主訟𤣥¶
武主盜之類盖離宫白虎見主甲胄兵戈之事兌宫朱¶
<pb:KR3k0043_WYG_064-20a>¶
雀見為公訟口舌之非坎宫𤣥武見為盗失之像故飛¶
換之訣不外乎象不離乎理妙可通神不𫝊之圓機一¶
事一理貫通更不疑諸家秘訣有此卦則知有此象知¶
有此象則理數昭然吉㓙悔吝由而推之萬無一失¶
　　　六神論解¶
先定五形(五形者金木/水火土也)¶
次論六神(六神者龍雀勾虎蛇武也雖/然有吉有㓙尤看相生相克)¶
虎伏南山爪牙退縮(南山火鄉虎屬金遇之無/氣不能為禍一云主外服)¶
<pb:KR3k0043_WYG_064-20b>¶
龍眠東海頭角嶸崢(東海水鄉龍屬水遇之主財/利大獲春夏尤甚秋冬平平)¶
朱雀起炎而招禍(朱雀屬火又入火鄉其禍/愈大官灾並見春夏尤甚)¶
螣蛇抱木以興灾(螣蛇屬火入木受生主/人口有灾家宅不寕)¶
失財因𤣥武之燒身(𤣥武屬水入火/為禍主損財)¶
退產緣勾陳之倚樹(勾陳属土入木受傷/主退産因田土之事)¶
可畏者啣刀之猛獸(白虎入金則盛必致灾禍主脚/足痛刀斧血光跌蹼折傷之灾)¶
可喜者戲水之青龍(青龍入水主喜進財添人産/生婚姻六甲名利遂成之事)¶
朱雀投江塞翁失馬(朱雀入水受制則禍變為福大事/成小先失後收又云隂人防患病)¶
<pb:KR3k0043_WYG_064-21a>¶
螣蛇入宅牧人夢魚(螣蛇入土穴不能爲/毒仍主人家豐富)¶
賊擾𤣥武足巡河(𤣥武入水則盛主賊盗隂謀失財/小人女子受欺又主水厄不利)¶
病怕勾陳之獻寳(句陳入金主疾病遷延服/藥未效又主口舌之事)¶
卜商䘮子皆因虎渡南河(白虎入水反主不利/小口又主瘟㾮時氣)¶
莊子哭妻盖為龍蟠麗水(青龍入金受克不利隂人/及隂人婚姻六甲之事)¶
朱雀啣金憂口舌(朱雀入金相克主口舌仍得/薄才横物因才起事防官事)¶
螣蛇赴火慮嬰兒(螣蛇入火主小口灾忌陽/火之厄蛇犬血光之灾)¶
莫逢探海之勾陳(勾陳入水相克主瘡癤血光或/塘水河决之事有氣主進産業)¶
<pb:KR3k0043_WYG_064-21b>¶
勾遇攀枝之𤣥武(𤣥武入水反生産/婦灾忌樹木之厄)¶
見龍在田陶朱進喜(青龍入土主進才/一切之事皆喜)¶
老虎嘯岩馮婦添憂(白虎入土主人宅/不利宅母有灾)¶
螣蛇破浪以施威(螣蛇入水則不静主孕婦/不利忌水灾春夏盛秋平)¶
朱雀銜泥而作毒(朱雀入土及生主公門文/書動春平夏㓙秋冬平)¶
勾陳吹火楊妃有害齒之憂(勾陳入火主婦人齒痛/遲留或争山田之事)¶
𤣥武貪財郭巨有得金之喜(𤣥武入金主才在外/旺又云女人口舌)¶
渴龍燒尾父母驚惶(青龍入火主子孫/灾驚一云進六畜)¶
<pb:KR3k0043_WYG_064-22a>¶
卧虎入林門庭㓙變(虎入木主家宅生横/禍䘮服血光之灾)¶
訟怕勾陳之塞穴(勾陳入土主官家文書/主田園山林起争訟事)¶
病嫌𤣥武之登壇(𤣥武入土主疾病/遲滯忌盗賊侵損)¶
螣蛇吞寳以非宜(入金主女人病有卒暴及/飲食中得灾家宅目疾)¶
朱雀穿林而尚可(朱雀入木成得小利主/不寧之事小可不㓙)¶
若論六神之㓙吉須察事意之輕重要察休囚生旺之¶
鄉更分金木水火土之位熟明此理禍福無差¶
　　　卜論　　　　　　　　　　李　華¶
<pb:KR3k0043_WYG_064-22b>¶
天地之大德曰生舜好生之徳洽于人心五福首乎夀¶
麟鳳龜龍謂之四靈龜不傷物呼吸元和於介蟲為長¶
而夀古之聖者刳而朘之觀其裂畫以定吉㓙殘其生¶
勦其夀既𠞰殘之而求其靈夫何故愚未知夫天地之¶
心聖達之謨靈之夀之而夭戮之朘其肉鑽其骸精氣¶
復於無物而貞悔發乎焦枯不其妄耶夫大人與天地¶
合其徳與日月合其明與四時合其序與鬼神合其吉¶
㓙不當妄也夀而夭之豈合其徳乎因物求徵豈合其¶
<pb:KR3k0043_WYG_064-23a>¶
明乎毒靈介而徼其神豈合其序乎假枯殻而决狐疑¶
豈合其吉㓙乎洪範曰爾有大疑謀及卜筮聖人不當¶
有疑於人以筮也夫祭有尸自虞夏商周不變戰國蕩¶
古法祭無尸尸之重重於卜則明廢龜可也又聞夫鑄¶
刀劍者不成則屠犬彘而祭之被髪而哭之則成而利¶
盖不祥器也其神者躍為龍蛇穿木石入泉源以至發¶
烱光聲音人不能自神因天地之氣化天地之物而為¶
神固無悉然是亦為恠古者成宫室必落之鐘皷器械¶
<pb:KR3k0043_WYG_064-23b>¶
必釁之豈神明貴殺享腥膻歟今亡其禮未聞屋室不¶
安身而器物不利用由是而言則卜筮隂陽之流皆妄¶
作也夫潔壇墠而布精誠求福之来緬不可致耕夫蠶¶
婦神一草木禱一禽畜鼓而舞之謂妖祥如答實歟妄¶
歟犧文之易更周孔之述以為至矣揚子雲為太𤣥設¶
卦辨吉㓙如易之吿若使後代有如揚子雲又為一書¶
可筮則象數之變其可既乎専任道徳以貫之則天地¶
之理盡矣又焉假夫蓍龜乎又焉徵夫鬼神乎子不語¶
<pb:KR3k0043_WYG_064-24a>¶
是存乎道義也¶
　　　卜流不一¶
卜之流雜見書𫝊虎卜紫姑卜牛蹄卜灼骨卜鳥卜雖¶
不法於蓍龜亦有可稱者焉¶
　　　論卜筮　　　　　　　　　沈　括¶
今之卜筮皆用古書工拙繋乎用之者唯其寂然不動¶
乃能通天下之故人未能至乎無心也則憑物之無心¶
者而言之如灼龜璺瓦皆取其無心也¶
<pb:KR3k0043_WYG_064-24b>¶
古之卜者皆有繇辭周禮三兆其頌皆千有二百如鳯¶
凰于飛和鳴鏘鏘間于兩社為公室輔專之渝攘公之¶
羭一薰一蕕十年尚猶有臭如魚竀尾衡流而方羊裔¶
焉大國滅之將亡闔門塞竇乃自後踰大横庚庚予為¶
天王夏啓以光之類是也今此書亡矣漢人尚視其體¶
今人雖視其體而専以五行為主三代舊術莫有𫝊者¶
洪範七稽疑擇建立卜筮人有龜從筮從之說禮記卜¶
筮不相襲謂卜不吉則又筮筮不吉則又卜以為瀆龜¶
<pb:KR3k0043_WYG_064-25a>¶
筮左傳晉獻公欲以驪姬為夫人卜之不吉筮之吉公¶
曰從筮卜人曰筮短龜長不如從長魯穆姜徙居東宫¶
筮之遇艮之八史曰是謂艮之隨杜預注云周禮大卜¶
掌三易雜用連山歸藏二易皆以七八為占故言遇艮¶
之八史疑古易遇八為不利故更以周易占變爻得随¶
卦也¶
　　　建除　　　　　　　　　　洪　邁¶
建除十二辰史漢厯書皆不載日者列傳但有建除家¶
<pb:KR3k0043_WYG_064-25b>¶
以為不吉一句惟淮南鴻烈解天文訓篇云寅為建卯¶
為除辰為滿已為平主生午為定未為執主䧟申為破¶
主衡酉為危主杓戌為成主少徳亥為收主大徳子為¶
開主太歲丑為閉主太隂今會元官厯每月遇建平破¶
收日皆不用以建為月陽破為月對平收随隂陽月逓¶
互為魁罡也酉陽雜爼夢篇云周禮以日月星辰各占¶
六夢謂日有甲乙月有建破今注無此語正義曰案堪¶
輿黄帝問天老事云四月陽建於巳破於亥隂建於未¶
<pb:KR3k0043_WYG_064-26a>¶
破於癸是為陽破隂隂破陽今不知何書所載但又以¶
十干為破未之前聞也¶
　　　差穀　　　　　　　　　　草木子¶
差穀古有其說也其法最畧古惟有剛柔二日内事用¶
柔日外事用剛日及漢用寳義制伐徳五日其法以六¶
十甲子以上下生尅推之猶未離乎二氣五行者也及¶
唐百忌厯行其拘忌愈繁隂陽愈亂吉㓙愈無憑也惑¶
世誣民於斯為甚識者取其昭然有理者可也不必盡¶
<pb:KR3k0043_WYG_064-26b>¶
法也¶
　¶
　¶
　¶
　¶
　¶
　¶
　稗編卷六十四¶
