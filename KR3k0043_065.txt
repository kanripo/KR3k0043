# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.175867
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十五 
<pb:KR3k0043_WYG_065-1a>¶
欽定四庫全書¶
　稗編卷六十五　　　　　明　唐順之　撰¶
　　諸家二十三(術數/)¶
　　　月忌　　　　　　　　　　周　宻¶
野語曰俗以每月初五十四二十三為月忌凡事必避¶
之其說不經後見衞道夫云問前輩說此三日即河圖¶
數之中宫五數耳五為君象故民庻不可用此說頗有¶
理因圖於此四初四十三二十二日三初三十二二十¶
<pb:KR3k0043_WYG_065-1b>¶
一日八初八十七日九初九日十八日五初五十四二¶
十三日一初一初十十九日二初二十一二十日七初¶
七十六日六初六十五日¶
　　　古者卜日未嘗擇日　　　　熊朋来¶
古者昏葬卜日而未嘗擇日故隂陽拘忌之說不至惑¶
人以春秋所書考之莊二十四年八月丁丑姜氏入是¶
年歲次辛亥八月丙子朔乃初二日也八月為夏正六¶
月初不以月破為嫌文二年二月丁丑作僖公主二月¶
<pb:KR3k0043_WYG_065-2a>¶
為夏正十二月亦不以月建為嫌至於葬則經多書其¶
日推莊九年七月丁酉𦵏齊襄公閔元年六月辛酉𦵏¶
莊公文十八年六月癸酉𦵏文公成元年二月辛酉𦵏¶
宣公於後世𦵏日為通如隐三年十二月癸未葬宋穆¶
公桓十七年八月癸巳𦵏蔡桓侯十二月己丑𦵏桓公¶
莊四年六月乙丑𦵏紀伯姬二十二年正月癸丑𦵏文¶
姜三十年八月癸亥𦵏紀叔姬僖二年五月辛巳𦵏哀¶
姜十八年八月丁亥𦵏齊桓公二十七年八月乙未𦵏¶
<pb:KR3k0043_WYG_065-2b>¶
齊孝公三十三年四月癸巳葬晉文公文元年十一月¶
丁巳𦵏僖公五年三月辛亥𦵏成風九年二月辛丑𦵏¶
襄王十七年四月癸亥𦵏聲姜宣八年十月己丑𦵏敬¶
嬴成三年正月辛亥葬衛穆公二月乙亥𦵏宋文公十¶
五年八月庚辰𦵏宋共公十八年十二月丁未𦵏成公¶
襄二年七月己丑𦵏齊姜四年八月辛亥𦵏定姒九年¶
八月癸未𦵏穆姜昭七年十二月癸亥𦵏衞襄公十一¶
年九月己亥𦵏齊歸定元年七月癸巳𦵏昭公十五年¶
<pb:KR3k0043_WYG_065-3a>¶
九月丁巳𦵏定公雨不克𦵏戊午乃𦵏十月辛巳𦵏定¶
姒是皆不合後世𦵏日丁巳雨不𦵏而戊午𦵏古人未¶
嘗拘忌可見隂陽家擇日古人所不論但卜日取吉而¶
已春秋之𦵏惟莊公以子般卒而𦵏緩餘或逾月或三¶
四月即𦵏後世為隂陽拘忌至數年不𦵏曷不觀于春¶
秋乎¶
　　　吕才卜宅雜論　　　　　　杜　佑¶
初貞觀中吕才為太常博士與諸隂陽學者十餘人撰¶
<pb:KR3k0043_WYG_065-3b>¶
隂陽書凡五十三卷并舊書行者三十七卷詔頒下之¶
才病其有穿鑿拘忌者故著論曰易曰上古穴居而野¶
處後世聖人易之以宫室盖取諸大壮逮於殷周之際¶
乃有卜擇之文故詩稱相其隂陽書云卜惟洛食此則¶
卜擇吉㓙其来尚矣至於近代師巫更加五姓之說言¶
五姓者謂宫商角徵羽天下萬姓悉揔配之行事吉㓙¶
依此為法至如張王等為商武庾等為羽欲以同韻相¶
求及其以栁姓為宫以趙姓為角又非四聲相管其間¶
<pb:KR3k0043_WYG_065-4a>¶
亦有同是一姓分屬宫商復有複姓數字徵羽不别驗¶
於經典本無斯說諸隂陽書亦無此語直是野俗口傳¶
竟無所出之處唯按堪輿經云黄帝對於天老乃有五¶
姓之言且黄帝之時不過姬姜數姓暨於後代賜族者¶
多至如管蔡郕霍魯衞毛&ZX-111877;郜雍曹滕畢原酆郇並是¶
姬姓子孔殷宋華向蕭亳皇甫並是子姓苖裔自餘諸¶
國准例皆然因邑授官分枝布葉未知此等諸姓是誰¶
配屬宫商又檢春秋以陳衞及秦並同水族齊鄭及宋¶
<pb:KR3k0043_WYG_065-4b>¶
皆為火姓或承所出之祖或繫所屬之星或取所居之¶
地亦非宫商角徵共相管攝此則事不稽古義理乖僻¶
者也又叙禄命曰謹按史記宋忠賈誼司馬季主云夫¶
卜筮髙談祿命以恱人心矯言禍福以盡人財又按王¶
充論衡云見骨體而知命祿覩祿命而知骨體此則祿¶
命之書行之久矣多言或中人乃信之今更研尋本非¶
實錄但以積善餘慶不假建祿之吉積惡餘殃豈由刼¶
殺之灾皇天無親常與善人惡之所應其猶影響故有¶
<pb:KR3k0043_WYG_065-5a>¶
夏多罪天命𠞰絶宋景修徳妖孛夜移學也祿在其中¶
豈得生當建命武王憂勤損夀不聞月值空亡長平坑¶
卒未聞共犯三刑南陽貴士何必俱當六合歴陽成湖¶
非獨河魁之上蜀郡炎燎豈由灾厄之下今時亦有同¶
建祿而貴賤懸殊共命胎而夭夀更異按春秋魯桓公¶
六年九月魯莊公生今按長厯莊公生當乙亥之歲建¶
申之月以此推之莊公乃當祿之空亡依祿命書法合¶
貧賤又犯勾絞六害背驛馬生身尅驛馬三刑當此生¶
<pb:KR3k0043_WYG_065-5b>¶
者並無官爵火命七月生當病鄉為人尫弱身合矮陋¶
今按齊詩譏莊公猗嗟昌兮頎而長兮羙目揚兮巧趨¶
蹌兮唯有向命一條法當長夀依檢春秋莊公薨時計¶
年四十五矣此則祿命不驗一也又按史記秦莊襄王¶
四十八年始皇帝生宋忠注云因正月生為此名政依¶
檢襄王四十八年歲在壬寅此年正月生者命當背祿¶
法無官爵假得六合奴婢尚少始皇又當破驛馬生驛¶
馬三刑身尅驛馬法當望官不到金命正月生當絶下¶
<pb:KR3k0043_WYG_065-6a>¶
絶下為人無始有終老而彌吉今驗史記始皇乃是有¶
始無終老更彌㓙唯建命生法合長夀計其崩時不過¶
五十祿命不驗二也檢漢武故事武帝以乙酉歲七月¶
七日平明時生亦當祿空亡下法主無官爵雖向驛馬¶
尚隔四辰依祿命法少無官爵老而方盛今驗漢書武¶
帝即位年始十六末年以後戸口減半祿命不驗三也¶
又檢後魏書云孝文帝皇興元年八月生今按長厯其¶
年歲在丁未以此推之孝文背祿背命并驛馬三刑身¶
<pb:KR3k0043_WYG_065-6b>¶
尅驛馬依檢祿命書法無官爵命當父死中生法當生¶
不見父今檢魏書孝文身受其父之禪禮云嗣王位定¶
在於初䘮踰年之後方始正號是以天子無父事三老¶
也孝文受禪異於常禮躬為天子以事其親而祿命倒¶
云不合見父祿命不驗四也又按沈約宋書云宋髙祖¶
癸亥三月生依此而推祿之與命並留空亡依祿命書¶
法無官爵又當於墓中生唯宜嫡子假有次子法當早¶
卒今檢宋書髙祖長子先被簒殺次子義宗享國多年¶
<pb:KR3k0043_WYG_065-7a>¶
髙祖又當祿命墓下生法得嫡孫財祿今檢宋書其孫¶
劉邵劉濬並為簒逆㡬失宗祧祿命不驗五也叙塟書¶
曰易曰古之塟者厚衣之以薪不封不樹䘮期無數後¶
代聖人易之以棺槨盖取諸大過禮云塟者藏也欲使¶
人不見之然孝經云卜其宅兆而安厝之以其復土事¶
畢長為感慕之所窀穸禮終永作䰟神之宅朝市遷變¶
豈得先測於將来泉石交侵不可見知於地下是以謀¶
及龜筮庻無後艱斯乃備於慎終之禮曽無吉㓙之義¶
<pb:KR3k0043_WYG_065-7b>¶
暨于近代以来加之隂陽塟法或選年月便利或量墓¶
田逺近一事失所禍及生人巫者利其貨賄莫不擅加¶
利害遂令塟書一術乃有百二十家各說吉㓙拘而多¶
忌且天覆地載乾坤之理備焉一剛一柔消息之義詳¶
矣或成於晝夜之道感於男女之化三光通於上四氣¶
通於下斯乃隂陽之大經不可失之於斯須也至於䘮¶
塟之吉㓙乃附此為妖妄𫝊云王者七日而殯七月而¶
塟諸侯五日而殯五月而塟大夫經時而塟士則踰月¶
<pb:KR3k0043_WYG_065-8a>¶
而已此則貴賤不同禮亦異數欲使同盟同軌赴弔有¶
期量事制宜遂為常式法既一定不得違之故先期而¶
塟謂之不懐後期而不塟譏之殆禮此則塟有定期不¶
擇年月一也春秋又云丁巳塟定公雨不克塟至於戊¶
午襄事禮經善之襄成也雨而成事若汲汲於欲塟禮¶
記云卜塟先逺日盖選月終之日所以避不懐也今檢¶
塟書以己亥之日用塟最㓙謹按春秋之際此日塟者¶
凡有二十餘人此則塟不擇日一也禮記又云周尚赤¶
<pb:KR3k0043_WYG_065-8b>¶
大事用平旦殷尚白大事用日中夏尚黒大事用昏時¶
鄭𤣥注云大事者何謂䘮塟也此則直取當代所尚不¶
擇時之早晩春秋云鄭卿子產及子太叔塟鄭簡公於¶
時司墓大夫室當塟路若壊其室即平明而堋不壊其¶
室即日中而堋子産不欲壊室欲待日中子太叔云若¶
至日中而堋恐久勞諸侯大夫来會塟者然子産既云¶
愽物君子太叔乃為諸侯之選國之大事無過䘮塟必¶
若義有吉㓙斯等豈得不用今乃不問時之得失唯論¶
<pb:KR3k0043_WYG_065-9a>¶
人事可否曽子問云塟逢日蝕舎於路左待明而行所¶
以備非常也若依塟書多用乾艮二時並近半夜此即¶
反與禮違今檢禮𫝊塟不擇時三也塟書云富貴官祿¶
皆由安塟所致夀命延促亦由墳壠所招然今按孝經¶
云立身行道揚名於後世以顯父母易曰聖人之大寳¶
曰位何以守位曰仁是以日慎一日則澤及於無疆茍¶
徳不逮而人無援以此則非由安塟吉㓙而論福祚延¶
促臧孫有後於魯不闗塟得吉日若敖絶祀於荆不由¶
<pb:KR3k0043_WYG_065-9b>¶
遷厝失所此則安塟吉㓙不可信用其義四也今之䘮¶
塟吉㓙皆依五姓便利古之塟者並在國都之北兆域¶
既有常所何取姓墓之義趙氏之塟並在九原漢之山¶
陵散在諸處上利下利蔑爾不論大墓小墓其義安在¶
及其子孫富貴不絶或與三代同風或分六國而王此¶
則五姓之義大無稽古吉㓙之理何從而生其義五也¶
且人臣名位進退何常亦有初賤而後貴亦有始泰而¶
終否是以子文三已令尹展禽三黜士師卜筮一定更¶
<pb:KR3k0043_WYG_065-10a>¶
不廻改塜墓既成曽不革易何因名位無時暫安故知¶
官爵之在人不由安塟所致其義六也野俗無識皆信¶
塟書巫者誑其吉㓙愚人因而僥倖遂使擗踊之際擇¶
塟地而希官品荼毒之秋選塟時以窺財祿或云辰日¶
不宜哭泣遂莞爾而受弔問或云同屬忌於臨壙乃吉¶
服不送其親聖人設教豈其然也塟書敗俗一至於斯¶
其義七也¶
吕才為卜宅祿命卜塟之說皆以術為無驗術之不可¶
<pb:KR3k0043_WYG_065-10b>¶
恃信然而不知彼皆寓也神而明之存乎其人故一術¶
二人用之則所占各異人之心本神以其不能無累而¶
寓之以無心之物而以吾之所以神者言之此術之㣲¶
難以與俗人論也才又論人姓或因官或因邑族豈可¶
配以宫商此亦是也如今姓敬者或更姓文或更姓茍¶
以文考之皆非也敬本從茍從支今乃謂之茍與文五¶
音安在哉此為無義不待逺求而知也然既謂之寓則¶
苟以為字皆寓也凡視聼思慮所及無不可寓者以此¶
<pb:KR3k0043_WYG_065-11a>¶
爲妄則凡禍福吉㓙死生變化孰為非妄者能齊乎此¶
然後可與論先知之神矣¶
　　　古人占夢　　　　　　　　洪　邁¶
隨筆曰漢藝文志七略雜占十八家以黄帝甘徳占夢¶
為首其說曰雜占者紀百家之象候善惡之證衆占非¶
一而夢為大故周有其官周禮大卜掌三夢之法一曰¶
致夢二曰觭夢三曰咸陟鄭氏以為致夢夏后氏所作¶
觭夢商人所作咸陟者言夢之得周人作焉而占夢専¶
<pb:KR3k0043_WYG_065-11b>¶
為一官以日月星辰占六夢之吉㓙其别曰正曰噩曰¶
思曰寤曰喜曰懼季冬聘王夢獻吉于王王拜而受之¶
舎萌于四方以贈惡夢舎萌者猶釋菜也贈者送之也¶
詩書禮經所載高宗夢得說周文王夢帝與九齡武王¶
伐紂夢協朕卜宣王考牧牧人有熊羆虺蛇之夢召彼¶
故老訊之占夢左𫝊所書尤多孔子夢坐奠於兩楹然¶
則古之聖賢未嘗不以夢為大是以見於七畧者如此¶
魏晉方技猶時或有之今人不復留意於此卜雖市井¶
<pb:KR3k0043_WYG_065-12a>¶
妄術所在如林亦無一人以占夢自名者其學殆絶矣¶
　　　論夢生於想(附吕/氏説)　　　　　　劉義慶¶
衞玠問樂令夢云是想樂曰形神不接豈是想耶衞曰¶
因也樂曰未嘗夢乘車入鼠穴𢷬韲取鐡杵皆無想無¶
因故也衛思不得成病樂為解析即愈樂嘆曰此兒胷¶
中必無膏肓之疾吕氏曰形神相接而夢者出歸之想¶
形神不接而夢者出歸之因因之說曰因羊而念馬因¶
馬而念車因車而念盖固有牧羊而夢鼓吹曲盖者矣¶
<pb:KR3k0043_WYG_065-12b>¶
是雖非今日之想實因於前日之想故因與想一說也¶
信如是說無想則無因無因則無夢舉天下之夢不出¶
於想而已矣然叔孫穆子夢豎牛之貌於牛未至之前曹¶
人夢公強之名於強未生之前是果出於想乎果出於¶
因乎雖然起樂廣於九原吾知其未必能判是議也¶
　　　枕中記　　　　　　　　　　沈既濟¶
開元七年道士吕翁者得神僊術行邯郸道中息邸舎¶
隐囊而坐俄見少年盧生衣短褐乘青駒亦止邸中與¶
<pb:KR3k0043_WYG_065-13a>¶
翁言笑盧生顧其衣裝敝壊乃歎曰大丈夫生世不謂¶
困如此也翁曰子詼諧方適而歎其困何也生曰吾常¶
志于學自惟青紫可拾今已過壯猶勤畎畆非困而何¶
言訖而目昏思寐時主人方蒸黍翁乃探嚢中枕以援¶
之曰子枕吾枕當令子榮適如志其枕青甆而竅其兩¶
端生俛首就之見其竅漸大明朗乃舉身而入遂至其¶
家數月娶清河崔氏女女容竒麗生資愈厚明年舉進¶
士登第釋褐轉渭南尉俄遷監察御史轉起居舎人知¶
<pb:KR3k0043_WYG_065-13b>¶
制誥三載出典同州遷陜牧移節并州領河南道採訪¶
使徵為京兆尹是歲神武皇帝方事戎狄除御史中丞¶
河西道節度使大破戎虜歸朝册勲恩禮極盛轉吏部¶
侍郎遷户部尚書兼御史大夫為時宰所忌以飛語中¶
之貶瑞州刺史三年徵為常侍未㡬同中書門下平章¶
事(闕/)　　　　　將交結圖不軌下制獄中官為保之¶
減死投驩州數年帝知寃復進為中書令封燕國公生¶
五子有孫十餘人後以年逾八十病薨盧生欠伸而寤¶
<pb:KR3k0043_WYG_065-14a>¶
見其身方偃於邸舎吕翁坐其旁二人蒸黍未熟生蹶¶
然而興曰豈其夢寐也耶翁謂生曰人世之適亦如是¶
矣生憮然良久謝曰夫寵辱之道窮逹之運得䘮之理¶
死生之情盡知之矣此先生所以窒吾欲也敢不受教¶
稽首再拜而去¶
　　　大槐宫記　　　　　　　　陳　翰¶
淳于棼家廣陵宅南有古槐生豪飲其下因醉致疾二¶
友扶生歸卧夢二𤣥衣使者曰槐安國奉邀生随二使¶
<pb:KR3k0043_WYG_065-14b>¶
上車指古槐入一穴中大城朱門題曰大槐安國有一¶
騎𫝊呼曰駙馬逺降引生升廣殿見一人衣素練服朱¶
華冠令生拜王王曰前奉賢尊命許令女瑶芳奉事君¶
子有仙姬數十奏樂執燭引導金翠步障玲瓏不斷至¶
一門號修儀宫一女子號金枝公主儼若神仙交驩成¶
禮情意日洽王曰吾南柯郡政事不理屈卿為守勅有¶
司出金玉錦綉僕妾車馬施列廣庭餞公至行夫人戒¶
子曰淳于郎好酒為婦之道貴在柔順爾善事之生累¶
<pb:KR3k0043_WYG_065-15a>¶
日至爾(闕/)吏僧道音樂来迎下車省風俗察疾苦郡中¶
大理凡二十載百姓立生祠王賜爵錫邑位居台輔生¶
五男二女榮盛莫比公主遇疾而薨生請䕶䘮赴國王¶
與夫人素服慟哭於郊備儀羽葆鼓吹葬主于盤龍岡¶
生以貴戚威福日盛有人上表云𤣥象謫見國有大恐¶
都邑遷徙宗廟崩壊事在蕭墻時議以生僣侈之應王¶
因命生曰卿可暫歸本里一見親族諸孫無以為念復¶
令二使者送出一穴遂寤見家僮擁䕶于庭二客濯足¶
<pb:KR3k0043_WYG_065-15b>¶
于榻斜日未隐西垣餘尊尚湛東牖因與二客尋古槐¶
下穴洞然明朗可容一榻上有土壤為城郭宫殿之状¶
有蟻數斛二大蟻素翼朱首乃懐安國王又窮一穴直¶
上南枝群蟻亦處其中即南柯郡也又一穴盤屈若龍¶
蛇状有小墳髙尺餘即盤龍山岡也生追想感歎遽遣¶
填塞又風雨暴發旦視其穴遂失群蟻莫知所之國有¶
大恐都邑遷徙此其驗之¶
　　　覺夢　　　　　　　　　　列禦㓂¶
<pb:KR3k0043_WYG_065-16a>¶
覺有八徵夢有六候奚謂八徵一曰故二曰為三曰得¶
四曰䘮五曰哀六曰樂七曰生八曰死此八者徵形所¶
接也奚謂六候一曰正夢二曰蘁夢三曰思夢四曰寤¶
夢五曰喜夢六曰懼夢此六者神所交也不識感變之¶
所起者事至則惑其所由然識感變之所起者事至則¶
知其所由然知其所由然則無所怛一體之盈虛消息¶
皆通於天地應於物類故隂氣壯則夢渉大水而恐懼¶
陽氣壯則夢渉大火而燔焫隂陽俱壯則夢生殺甚飽¶
<pb:KR3k0043_WYG_065-16b>¶
則夢與甚饑則夢取是以以浮虛為疾者則夢揚以沈¶
實為疾者則夢溺藉帶而寢則夢蛇飛鳥銜髪則夢飛¶
將隂夢火將疾夢食飲酒者憂歌儛者哭子列子曰神¶
遇為夢形接為事故晝想夜夢神形所遇故神凝者想¶
夢自消信覺不語信夢不逹物化之徃来者也古之真¶
人其覺自忘其寢不夢㡬虛語哉西極之南隅有國焉¶
不知境界之所接名古莽之國隂陽之氣所不交故寒¶
暑亡辨日月之光所不照故晝夜無辨其民不食不衣¶
<pb:KR3k0043_WYG_065-17a>¶
而多眠五旬一覺以夢中所為者實覺之所見者妄四¶
海之齊謂中央之國跨河南北越岱東西萬有餘里其¶
隂陽之審度故一寒一暑昏明之分察故一晝一夜其¶
民有智有愚萬物滋殖才藝多方有君臣相臨禮法相¶
持其所云為不可稱計一覺一寐以為覺之所為者實¶
夢之所見者妄東極之北隅有國曰阜落之國其土氣¶
常燠日月餘光之照其土不生嘉苖其民食草木根實¶
不知火食性剛悍彊弱相藉貴勝而不尚義多馳歩少¶
<pb:KR3k0043_WYG_065-17b>¶
休息常覺而不眠周之尹氏大治產其下趨役者侵晨¶
昏而弗息有老役夫筋力竭矣而使之彌勤晝則呻呼¶
而即事夜則昏憊而熟寢精神荒散昔昔夢為國君居¶
人民之上總一國之事遊燕宫觀恣意所欲其樂無比¶
覺則復役人有慰喻其勤者役夫曰人生百年晝夜各¶
分吾晝為僕虜苦則苦矣夜為人君其樂無比何所怨¶
哉尹氏心營世事慮鍾家業心形俱疲夜亦昏憊而寐¶
昔昔夢為人僕趨走作役無不為也數罵杖撻無不至¶
<pb:KR3k0043_WYG_065-18a>¶
也眠中啽囈呻呼徹旦息焉尹氏病之以訪其友友曰¶
若位足榮身資財有餘勝人逺矣夜夢為僕苦逸之復¶
數之常也若欲覺夢兼之豈可得邪尹氏聞其友言寛¶
其役夫之程減己思慮之事疾並少間鄭人有薪於野¶
者遇駭鹿御而擊之斃之恐人見之也遽而藏諸隍中¶
覆之以蕉不勝其喜俄而遺其所藏之處遂以為夢焉¶
順塗而詠其事傍人有聞者用其言而取之既歸告其¶
室人曰向薪者夢得鹿而不知其處吾今得之彼直真¶
<pb:KR3k0043_WYG_065-18b>¶
夢者矣室人曰若將是夢見薪者之得鹿耶詎有薪者¶
邪今真得鹿是若之夢真邪夫曰吾據得鹿何用知彼¶
夢我夢邪薪者之歸不厭失鹿其夜真夢藏之之處又¶
夢得之之主爽旦按所夢而尋得之遂訟而爭之歸之¶
之士師士師曰若初真得鹿妄謂之夢真夢得鹿妄謂¶
之實彼真取若鹿而與若爭鹿室人又謂夢認人鹿無¶
人得鹿今據有此鹿請二分之以聞鄭君鄭君曰嘻士¶
師將復夢分人鹿乎訪之國相國相曰夢與不夢將臣¶
<pb:KR3k0043_WYG_065-19a>¶
不能辨也欲辨覺夢唯黄帝孔丘今亡黄帝孔丘孰辨¶
之哉且恂士師之言可也¶
　　　吳王占夢　　　　　　　　越絶書¶
越絶曰昔者吳王夫差之時其民殷衆禾稼登熟兵革¶
堅利其民習於鬭戰闔廬剬子胥之敎行有日發有時¶
道於姑胥之門晝卧姑胥之臺覺寤而起其心惆悵如¶
有所悔即召太宰而占之曰向者晝卧夢入章明之宫¶
入門見兩䥶炊而不蒸見兩黑犬嘷以北嘷以南見兩¶
<pb:KR3k0043_WYG_065-19b>¶
鏵倚吾宫堂見流水湯湯越吾宫牆見前園横索生樹¶
桐見後房鍛者扶挾鼓小震子為寡人精占之吉則言¶
吉㓙則言㓙無諛寡人之心所從大宰嚭對曰善哉大¶
王興師伐齊夫章明者伐齊克天下顯明也見兩䥶炊¶
而不蒸者大王聖氣有餘也見兩黒犬嘷以北嘷以南¶
四夷已服朝諸侯也兩鏵倚吾宫堂夾田夫也見流水¶
湯湯越吾牆宫獻物已至則有餘也見前園横索生樹¶
桐樂府吹巧也見後房鍛者扶挾鼓小震者宫女鼓樂¶
<pb:KR3k0043_WYG_065-20a>¶
也吳王大恱而賜太宰嚭雜繒四十疋王心不已召王¶
孫駱而告之對曰臣智淺能薄無方術之事不能占大¶
王夢臣知有東掖門亭長越公弟子公孫聖為人幼而¶
好學長而憙逰博聞彊識通於方来之事可占大王所¶
夢臣請召之吳王曰諾王孫駱移記曰今日壬午左校¶
司馬王孫駱受教告東掖門亭長公孫聖吳王晝卧覺¶
寤而心中惆悵也如有所悔記到車馳詣姑胥之臺聖¶
得記發而讀之伏地而泣有頃不起其妻大君從旁接¶
<pb:KR3k0043_WYG_065-20b>¶
而起之曰何也公孫聖仰天歎曰嗚呼悲哉此固非子¶
之所能知也今日壬午時加南方命屬蒼天不可逃亡¶
伏地而泣者不能自惜但吳王諛心而言師道不明正¶
言直諫身死無功大君曰汝彊食自愛慎勿相忘伏地¶
而書成篇即把臂而決涕泣如雨上車不顧遂至姑胥¶
之臺謁見吳王吳王勞曰公弟子公孫聖也寡人晝卧¶
姑胥之臺夢云云子為寡人精占之吉則言吉㓙則言¶
㓙無諛寡人心所從公孫聖伏地有頃而起仰天歎曰¶
<pb:KR3k0043_WYG_065-21a>¶
悲哉夫好船者溺好騎者墮君子各以所好為禍䛕䜛¶
申者師道不明正言切諫身死無功伏地而泣者非自¶
惜因悲大王夫章者戰不勝走傽傽明者去昭昭就㝠¶
㝠見兩䥶炊而不蒸者王且不得火食見兩黒犬嘷以¶
北嘷以南者大王身死魂魄惑也見兩鏵倚吾宫堂者¶
越人入吳邦伐宗廟掘社稷也見流水湯湯越吾宫牆¶
者大王宫堂虛也前園横索生樹桐者桐不為器用但¶
為甬當與人俱𦵏後房鍛者鼓小震者大息也王毋自¶
<pb:KR3k0043_WYG_065-21b>¶
行使臣下可矣太宰嚭王孫駱惶怖觧冠幘肉袒而謝¶
吳王忿聖言不祥乃使其身自受其殃王乃使力士石¶
畨以鐡杖擊殺聖後吳王果為越所敗且死曰以三寸¶
之帛冥吾兩目死者有知吾慚見伍子胥公孫聖也¶
　　　大乾夢　　　　　　　　　羅大經¶
廖徳明字子晦朱文公髙弟也少時夢謁大乾夢懐刺¶
候謁廟廡下謁者索刺出諸袖視其題字云宣教郎廖¶
某遂覺後登第改秩以宣教郎宰閩請迓者及門思前¶
<pb:KR3k0043_WYG_065-22a>¶
夢恐止此不欲行親朋相勉為質之文公公曰待徐思¶
之一夕忽叩門曰得之矣因指案上物曰人與器物不¶
同如筆止能為筆不能為硯劍止能為劍不能為琴故¶
其成毁久速有一定不易之數惟人則不然虛靈知覺¶
萬理兼該固有朝為跖而暮為舜者故其吉㓙禍福亦¶
隨之而變難以一定言今子赴官但當充廣徳性力行¶
好事前夢不足芥帶子晦拜而受教後把麾持節官至¶
正郎¶
<pb:KR3k0043_WYG_065-22b>¶
　　　神巫　　　　　　　　　　列禦㓂¶
鄭有神巫曰季咸知人之死生存亡禍福夀夭期以歲¶
月旬日若神鄭人見之皆棄而走列子見之而心醉歸¶
以告壺丘子曰始吾以夫子之道為至則又有至焉者¶
矣壺子曰吾與汝既其文未既其實而固得道與衆雌¶
而無雄而又奚卵焉而以道與世亢必信矣夫故使人¶
得而相汝嘗試與來以予示之明日列子與之見壺子¶
出而謂列子曰嘻子之先生死矣弗活矣不以旬數矣¶
<pb:KR3k0043_WYG_065-23a>¶
吾見怪焉見濕灰焉列子入涕泣沾襟以告壺子壺子¶
曰鄉吾示之以地文萌乎不震不止是殆見吾杜徳機¶
也嘗又與来明日又與之見壺子出而謂列子曰幸矣¶
子之先生遇我也有瘳矣灰然有生矣吾見其杜權矣¶
列子入以告壺子壺子曰鄉吾示之以天壤名實不入¶
而機發於踵是殆見吾善者機也嘗又與来明日又與¶
之見壺子出而謂列子曰子之先生坐不齋吾無得而¶
相焉試齋且復相之列子入以告壺子壺子曰吾鄉示¶
<pb:KR3k0043_WYG_065-23b>¶
之以太冲莫朕是殆見吾衡氣機也鯢旋之潘為淵止¶
水之潘為淵流水之潘為淵濫有九名此處三焉嘗又¶
與来明日又與之見壺子立未定自失而走壺子曰追¶
之列子追之不及反以報壺子曰已滅矣已失矣吾弗¶
及已壺子曰鄉吾示之以未始出吾宗吾與之虛而委¶
蛇不知其誰何因以為茅靡因以為波流故逃也然後¶
列子自以為未始學而歸三年不出為其妻爨食狶如¶
食人於事無與親雕琢復朴塊然獨以其形立㤋而封¶
<pb:KR3k0043_WYG_065-24a>¶
哉一以是終¶
　　　荆巫　　　　　　　　　　羅　隠¶
荆楚人淫祀者舊矣有巫頗聞於鄉閭其初為人祀也¶
筵席尋常歌迎舞將祈疾者健起祈歲者豐穰其後為¶
人祀也羊猪鮮肥清酤滿巵祈疾得死祈歲得饑里人¶
忿焉而思之未得適有言者曰吾昔㳺其家也其家無¶
甚累故為人祀誠心罄乎中而福亦應乎外其胙必散¶
之其後男女蕃息焉衣食廣大焉故為人祀誠不得罄¶
<pb:KR3k0043_WYG_065-24b>¶
於中而神亦不歆乎外其胙且入其家是人非前聖而¶
後愚盖牽於心而不復及人耳以一巫用心尚爾况異¶
於是者乎¶
　　　蠻巫呪生　　　　　　　　洪　邁(後同/)¶
莆田人陳可大知肇慶府肋下忽腫起如生癰癤状頃¶
刻間大如盌識者云此中挑生毒也俟五更以菉豆嚼¶
試若香甘則是已果然使搗川升麻取冷熟水調二大¶
盞服之遂洞下瀉出生葱數莖根莖皆具瘇即消續煎¶
<pb:KR3k0043_WYG_065-25a>¶
平胃散調補且食白粥經旬復常雷州民康財妻為蠻¶
巫林公榮用雞挑生值商人楊一者善毉療與藥服之¶
食頃吐積肉一塊剖開筋脉中有生肉存已成雞形頭¶
尾嘴翅悉肖似康訴於州捕林置獄而呼楊生令具疾¶
證及所用藥略云凡喫魚肉𤓰果湯茶皆可挑初中毒¶
覺胷腹稍痛明日漸加攪刺滿十日則内物能動騰上¶
則胷痛沉下則腹痛積而痩悴此其候也在上鬲則取¶
之其法用熱茶一甌投膽礬半錢於中候礬化盡通口¶
<pb:KR3k0043_WYG_065-25b>¶
呷服良久以雞翎探喉中即吐出毒物在下鬲則瀉之¶
以米飯下鬱金末三錢毒即瀉下乃以人參白术末各¶
半兩同無灰酒半升納瓶内慢火&ZX-111cd6;半日許度酒熟取¶
出温服之日一杯五日乃止然後飲食如其故¶
　　　巫術敗酒¶
襄陽鄧城縣有巫師能用妖術敗酒家所醸凡開酒坊¶
者皆畏奉之每歲春秋必遍謁諸坊求丐年計十餘家¶
率各與錢二十千則歲内平善巫偶因它事窘用又詣¶
<pb:KR3k0043_WYG_065-26a>¶
富室求益拒之甚峻巫出買酒一升盛以小缶取糞汚¶
攪雜往林麓禹歩誦呪環繞數匝瘞之地乃去俄酒家¶
列甕盡作糞臭有道士曰吾有術能療但已壊者不可¶
救耳即焚香作法半日許臭止¶
　　　王弼黠巫之異¶
王弼字良輔秦州人㳺學延安北遂為龍沙宣尉司奏¶
差弼以剛正忤上官去隐於醫至正二年黠巫王萬里¶
與從子尚賢賣卜龍沙市冬十一月弼徃謁焉忿其語¶
<pb:KR3k0043_WYG_065-26b>¶
侵坐折辱之萬里恚甚驅鬼物懼弼弼夜坐讀金縢篇¶
忽聞窓外悲嘯聲啟戸視之空庭月明無有也翼日晝¶
哭於門且稱寃弼召視鬼者厭之弗能勝弼乃視曰豈¶
予藥殺爾邪苟非予當白爾寃鬼白兒閲人多唯翁可¶
託故来訴翁非有他也翁若果白兒寃宜集夀俊十人¶
為之徵弼曰可人既集鬼曰兒周氏女也居豐州之黒¶
河父和卿母張氏生時月在庚故小字為月西年十六¶
母疾父召王萬里占之因識其人母死百有五日當至¶
<pb:KR3k0043_WYG_065-27a>¶
元三年秋九月丙辰父醉卧兄樵未還兒偶歩墻隂萬¶
里以兒所生時日禁呪之兒昏迷瞪視不能語萬里負¶
至栁林反接於樹先髴其髪纒以綵線次穴胷割心少¶
時暨眼舌耳鼻爪指之屬粉而為丸納諸匏中復束紙¶
作人形以呪刼制使為奴稍怠舉針刺之蹙額而長號¶
昨以翁見辱乃遣報翁兒心弗忍也翁尚憐之勿使啣¶
寃九泉兒誓與翁結為父子在坐諸父慎毋洩洩則禍¶
相及言訖哭愈悲弼與十人者皆灑涕備書月西辭聮¶
<pb:KR3k0043_WYG_065-27b>¶
署其名潜白之縣縣審之如初急逮萬里叔姪鞫之始¶
猶撑拒月西與之相反覆甚苦且請錄其行橐遂獲符¶
章印書長針短針諸物萬里乃引伏云萬里廬陵人集¶
術至興元逢劉錬師授以採生法大槩如月西言萬里¶
弗之信劉子囊間觧五色帛中貯髪如弹丸指曰此咸¶
寜李延奴天厯二年春二月為吾所錄爾能歸錢七十¶
五緡當令給侍左右萬里欣然諾之劉禹歩焚符祝之¶
延奴空中言曰師命我何之劉曰爾當從王先生㳺先¶
<pb:KR3k0043_WYG_065-28a>¶
生仁人也殊無苦萬里如約酬錢并盡受其術復經房¶
州遇鄺生者與語意合又獲奉元耿頑童奴之其歸錢¶
數如劉今與月西為三人矣劉戒萬里終身勿近牛犬¶
肉近忘之因啖牛心炙事遂敗尚復何言縣移文豐州¶
追和卿爲左驗和卿頗疑之雜處稠人内弼問誰為爾¶
父月西從壁隙呼曰黑衣而蒲冠者是也和卿慟月西¶
亦慟慟已歴叩家事慰勞如平生縣為成案上太府萬¶
里疾死於獄尚賢竟以賂免初弼訴縣歸親賓持壺觴¶
<pb:KR3k0043_WYG_065-28b>¶
樂之忽聞對泣聲弼訶之鬼曰我耿頑童李延奴也月¶
西寃已伸翁寜不憫我二人耶弼叱之頑童曰月西與¶
翁約為父子而吾獨非翁兒女耶何相遇厚薄之不齊¶
也弼不得已再往縣入牒官逮頑童父徳寳延奴父福¶
保至其所騐皆如和卿而鄺與劉不知其里居竟莫致¶
云自是三鬼留弼家晝相隨行夜同弼卧起雖不見形¶
其聲琅然弼因從容問曰衙門當有神爾曷從入月西¶
曰無之但見繪像懸戸上耳曰吾欲製象錢賜爾何如¶
<pb:KR3k0043_WYG_065-29a>¶
曰無所用也曰爾之精氣能久存扵世乎曰數至則散¶
矣有二僧見弼一華衣一敝衣服華衣者居右月西曰¶
爾為某惡行萌某邪心尚敢據人上乎彼服雖敝終為¶
端人耳命易其位僧失色起去頑童善歌遇弼飲則唱¶
漢東山及他樂府為夀弼連以酒酧地頑童輒醉應對¶
皆失倫客戯以醯代之頑童怒曰㡬蜇吾喉吻矣何物¶
小子惡劇至此嘵嘵然數其隂事不止客慚而遁月西¶
尤號黠慧時與弼諸子相謔言辭多滑稽諸子或理屈¶
<pb:KR3k0043_WYG_065-29b>¶
向有聲處擊之月西大笑曰鬼無形兄何必然徒見其¶
不知也凡八閲月始寂寂無聞翰林學士承㫖李好文¶
即官中獄案造記而燕南梁載又為序其事文互有得¶
失予乃合為一𫝊而其辭不雅馴者痛刪去之弼尚存¶
年六十八矣有司誤以其能異術貢之南京上賜衣一¶
襲遣還時洪武四年冬十二月庚辰也史官曰司馬遷¶
云漢武帝置夀宫以奉神君神君非可得見其音與人¶
言等時去時来来則風蕭然也予竊疑焉音麗乎形者¶
<pb:KR3k0043_WYG_065-30a>¶
也無形矣音何從出哉今周女無形而能人言何其與¶
神君類歟且自重黎絶地天通人鬼始分禹鑄鼎象物¶
其政益備矣後世姦巫師鬼乃使之瀆亂常經其咎尚¶
誰執哉雖然黠巫之術狡矣而卒被鬼所殺人禍天刑¶
終不可逭為惡者盍少知懼乎抑剛正若王生鬼不敢¶
害反敬畏之是知君子挺立天地間仰不愧也俯不怍¶
也妖得而侮諸柰之何棄君子而弗學者衆也悲夫¶
　¶
<pb:KR3k0043_WYG_065-30b>¶
　¶
　¶
　¶
　¶
　¶
　¶
　¶
　稗編卷六十五¶
