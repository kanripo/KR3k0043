# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.193494
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0043_WYG_066-1a>¶
欽定四庫全書¶
　稗編卷六十六　　　　　明　唐順之　撰¶
　　諸家二十四(相/)¶
　　　相術　　　　　　　　　　宋類苑¶
余嘗謂風鑒一事乃昔賢甄識人物㧞擢賢才之所急¶
非市井卜相之流用以賈鬻取貲者故春秋單襄公成¶
肅公之徒每遇會同則先觀威儀以省禍福而前世郭¶
林宗裴行儉又者器識以言臧否然余亦粗知大槩嘗¶
<pb:KR3k0043_WYG_066-1b>¶
與富文忠公論之大凡相之所先全在神氣與心術更¶
或豐厚其福十全也¶
　　　非相篇　　　　　　　　　荀　況¶
相古之人無有也學者不道也古者有姑布子卿今之¶
世梁有唐舉相人之形狀顔色而知其吉㓙妖祥世俗¶
稱之古之人無有也學者不道也故相形不如論心論¶
心不如擇術形不勝心心不勝術術正而心順之則形¶
相雖惡而心術善無害為君子也形相雖善而心術惡¶
<pb:KR3k0043_WYG_066-2a>¶
無害為小人也君子之謂吉小人之謂㓙故長短小大¶
善惡形相非吉㓙也古之人無有也學者不道也盖帝¶
堯長帝舜短文王長周公短仲尼長子弓短昔者衞靈¶
公有臣曰公孫吕身長七尺面長三尺額廣三寸鼻目¶
耳具而名動天下楚之孫叔敖期思之鄙人也突秃長¶
左軒較之下而以楚覇葉公子髙㣲小短瘠行若將不¶
勝衣然白公之亂也令尹子西司馬子期皆死焉葉公子¶
髙入據楚誅白公定楚國如反手耳仁義功名善於後¶
<pb:KR3k0043_WYG_066-2b>¶
世故事不揣長不揳大不權輕重亦将志乎心耳長短¶
小大美惡形相豈論也哉且徐偃王之狀目可瞻焉(偃/仰)¶
(而不俯故以為稱瞻焉言不/能俯視細物逺望纔見也)仲尼之狀面如蒙倛周公¶
之狀身如斷菑臯陶之狀色如削𤓰閎夭之狀靣無見¶
膚傅說之狀身如植鰭伊尹之狀靣無鬚麋(眉/同)禹跳湯¶
偏堯舜參牟(眸/同)子從者將論志意比類文學耶直將差¶
長短辯美惡而相欺傲耶古者桀紂長巨姣美天下之¶
傑也筋力越勁百人之敵也然身死國亡為天下大僇¶
<pb:KR3k0043_WYG_066-3a>¶
後世言惡則必稽焉是非容貌之患也聞見之不衆議¶
論之卑耳今世俗之亂君鄉曲之儇子莫不羙麗姚冶¶
竒衣婦飾血氣態度擬於女子婦人莫不願得以為夫¶
處女莫不願得以為士棄其親家而欲奔之者比肩並¶
起然而中君羞以為臣中父羞以為子中兄羞以為弟¶
中人羞以為友俄則束乎有司戮乎大市莫不呼天啼¶
哭苦傷其今而後悔其始是非容貌之患也聞見之不¶
衆議論之卑耳¶
<pb:KR3k0043_WYG_066-3b>¶
　　　相論　　　　　　　　　　曹　植¶
世人固有身瘠而志立體小而名髙者於聖則否是以¶
堯眉八彩舜目重瞳禹耳三漏文王四乳然則世亦有¶
四乳者此則駑馬一毛似驥耳又曰衞臣有公孫吕者¶
身長七尺靣長三尺廣三寸名震天下若此之狀盖逺¶
代而求非一世之異也使形殊於外道合其中名震天¶
下不亦宜乎語云無憂而戚憂必及之無慶而歡樂必¶
還之此心有先動而神有先知則色有先見也故扁鵲¶
<pb:KR3k0043_WYG_066-4a>¶
見桓公知其將亡申叔見巫臣知其竊妻而逃也荀子¶
曰以為天不知人事耶則周公有風雷之災宋景有三¶
次之福以為知人事乎則楚昭有弗禜之應邾文無延¶
期之報由是言之則天道之與相占可得而知不可得¶
而無也¶
　　　論相　　　　　　　　　　杜　牧¶
吕公善相人言女吕后當大貴宜以配季後為天子吕¶
后復稱制天下王吕氏子弟悉封以大國隋文帝相工¶
<pb:KR3k0043_WYG_066-4b>¶
来和輩數人亦言當為帝者後簒竊果得之誠相法之¶
不謬矣吕氏自稱制至為后凡二十餘年間隋氏自簒¶
至滅凡三十六年間男女族屬殺㓕殆盡當秦末吕氏¶
大族也周末楊氏為八柱國公侯相襲久矣且以一女¶
子一男子偷竊位號不三二十年間壯老嬰兒皆不得¶
其死不知一女子為吕氏之福耶為禍耶一男子為楊¶
氏之禍耶為福耶得一時之貴滅百世之族彼知相法¶
者當曰此必為吕氏楊氏之禍乃可為善相人矣令斷¶
<pb:KR3k0043_WYG_066-5a>¶
一指得四海凡人不欲為况以一女子一男子易一族¶
哉余讀荀卿非相因感吕氏楊氏知卿為大儒矣¶
　　　雜說形貌　　　　　　　　韓　愈¶
談生為崔山君𫝊稱鶴言者豈不恠哉然吾觀於人其¶
能盡其性而不類於禽獸異物者希矣將憤世嫉邪長¶
徃而不来者之所為乎昔之聖者其首有若牛者其形¶
有若蛇者其喙有若鳥者其靣有若蒙倛者彼皆貌似¶
而心不同焉可謂之非人邪即有平脅曼膚顔如渥丹¶
<pb:KR3k0043_WYG_066-5b>¶
羙而狠者貌則人矣其心則禽獸又惡可謂之人也然¶
則觀貌之是非不若論其心與其行事之為不失也恠¶
神之事孔子之徒不言予將特取其憤世嫉邪而作之¶
故題之云耳¶
　　　相觧　　　　　　　　　　皮日休¶
今之相工言人相者必曰某相類龍某相類鳯某相類¶
牛馬某至公侯某至卿相類禽獸則富貴也噫立形於¶
天地分性於萬物其貴者不過人焉有真人形而貧賤¶
<pb:KR3k0043_WYG_066-6a>¶
類禽獸而富貴哉將今之人言其貌類禽獸則喜真人¶
形則怒言其行類禽獸則怒真人心則喜夫以鳯為禽¶
耶鳯則仁義之禽也以騶虞為獸耶騶虞則仁義之獸¶
也今之人也仁義能符於是哉是其行又不若於禽獸¶
也宜矣哉或曰相者有乎哉曰上善出於性大惡亦出¶
於性中庸之人善惡在其化者也上善出於性若文王¶
在母不憂重耳弱不好弄是也大惡亦出於性若商臣¶
之蜂目豺聲必殺其父叔魚之虎目豕腹必以賄死是¶
<pb:KR3k0043_WYG_066-6b>¶
也中庸之人善惡在其化者若大舜設化而有苖格仲¶
尼垂諭而子路服是從善而化者也若齊桓公管仲輔¶
之則覇䜿貂輔之則亂是從惡而化者也故舜相於堯¶
而天下平禹相於舜而大災弭咎繇相禹斯謂相者也¶
見人知其賢愚見國知其治亂亦相也或曰賢愚者見¶
行而知也敢問聖人之相人知其有位哉曰堯之於舜¶
任之以天下知其有位也舜之於四㓙投之於四裔知¶
其無位也曰茍若是聖人之能相人也是必賢者得其¶
<pb:KR3k0043_WYG_066-7a>¶
位不肖者不立朝三苗九黎焉得以國飛亷惡來焉得以¶
爵曰有是者其君不能相也將其國之是滅豈暇相人¶
而用哉是則三苖九黎未聞不滅飛亷惡來未聞不誅¶
嗚呼聖人之相人也不差忽㣲不失累黍言其善必善¶
言其惡必惡言其勝任必勝任今之人不以是術相其¶
心區區求子卿唐舉之術居其窮處其困不思以道達¶
不能以徳進言其有位必飜然自負坐白屋有公侯之¶
姿食藜羮有卿相之色盖不能自相其心者也或有士¶
<pb:KR3k0043_WYG_066-7b>¶
居窮處困望一金之助已有没齒之難有妄誕之人自¶
稱精子卿唐舉之術取其金則易於反掌耳有能以聖¶
賢之道自相其心哉嗚呼舉世從之吾獨戾也其不勝¶
明矣¶
　　　贈相士序　　　　　　　　胡　銓¶
有術家者流挾其術過予夸曰古稱唐舉善相人吾術¶
得唐舉作衙官予戯之曰昔相工言楊氏當大貴已而¶
果然不三十年楊之族屬盡殱栁宜城或言兒相夭且¶
<pb:KR3k0043_WYG_066-8a>¶
賤請易業可免卒不計後竟為貞元名臣子謂楊氏果¶
貴耶栁氏果賤耶生黙然良久曰此亦易曉也予曰訂¶
諸非相篇¶
　　　心相　　　　　　　　　　吴處厚¶
相形不如論心心相有三十六善不近小人不忘故舊¶
不念舊惡常行隂徳之類三十六善全有位極人臣諺¶
曰有心無相相逐心生有相無心相随心滅¶
　　　論形　　　　　　　　　　人相篇(後同/)¶
<pb:KR3k0043_WYG_066-8b>¶
人禀隂陽之氣肖天地之形受五行之資為萬物之靈¶
者也故頭象天足象地眼象日月聲音象雷霆血脉象¶
江河骨節象金石鼻額象山嶽毫髪象草木天欲髙逺¶
地欲方厚日月欲光明雷霆欲震響江河欲潤金石欲¶
堅山嶽欲峻草木欲秀此皆大概也然郭林宗有觀人¶
八法是也¶
　　　論神¶
夫形以養血血以養氣氣以養神故形全則血全血全¶
<pb:KR3k0043_WYG_066-9a>¶
則氣全氣全則神全是知形能養神托氣而安也氣不¶
安則神暴而不安能安其神其惟君子乎寤則神逰於¶
眼寐則神處於心是神出處於形而為形之表猶日月¶
之光外照萬物而其神固在日月之内也眼明則神清¶
眼昏則神濁清則貴濁則賤清則寤多而寐少濁則寤¶
少而寐多能推其寤寐者可以知其貴賤也夫夢之境¶
界盖神遊於心而其所遊之逺亦不出五臟六腑之内¶
與夫耳目視聽之間也其所遊之界與所見之事或相¶
<pb:KR3k0043_WYG_066-9b>¶
感而成或遇事而至亦吾身之所有也夢中所見之事¶
乃吾身中非出吾身之外也白眼禪師説夢有五境一¶
曰靈境二曰寳境三曰過去境四曰見在境五曰未来¶
境神懆則夢生神静則境滅夫望其形或洒然而清或¶
朗然而明或凝然而重然神發於内而見於表也神清¶
而和潤明徹者富貴之相也昏而柔弱濁結者短薄之¶
相也塞而静者其神安虛而急者其神懆　詩曰神居¶
形内不可見氣以養神為命根氣壮血和則安固血枯¶
<pb:KR3k0043_WYG_066-10a>¶
氣㪚神光奔英標清秀心神爽氣血和調神不昏神之¶
清濁為形表能定貴賤最堪論¶
　　　論聲¶
夫人之有聲如鐘鼓之響器大則聲宏器小則聲短神¶
清則氣和氣和則聲潤深而圓暢也神濁則氣促氣促¶
則聲焦急而輕嘶也故貴人之聲多出於丹田之中與¶
心氣相通混然而外逹丹田者聲之根也舌端者聲之¶
表也夫根深則表重根淺則表輕是知聲發於根而見¶
<pb:KR3k0043_WYG_066-10b>¶
於表也若夫清而圓堅而亮緩而烈急而和長而有力¶
勇而有節大如洪鐘騰韻鼉鼓振音小如玉水飛鳴雅¶
琴奏曲見其色則粹然而後動與其言久而後應皆貴¶
人之相也小人之言皆發舌端之上促急而不達何則¶
急而嘶緩而澁深而滯淺而燥大大則㪚㪚則破或輕¶
重不均嘹亮無節或崖柴而暴繁亂而浮或如破鐘之¶
響敗鼓之鳴又如寒鴉哺雛鵝鴈哽咽或如病猿求侣¶
孤鴈失羣細如蚯蚓發吟狂如青鼉夜噪如犬之吠如¶
<pb:KR3k0043_WYG_066-11a>¶
羊之鳴皆賤薄之相也男有女聲單貧賤女有男聲亦¶
妨害然身大而聲小者㓙或乾濕不齊謂之羅網聲大¶
小不均謂之雌雄聲或先遲而後急或先急而後遲或¶
聲未止而氣先絶或心未舉而色先變皆賤之相也夫¶
神定於内氣和於外然後可以接物言有先後之序而¶
色亦不變也苟神不安而氣不和則其聲失先後之序¶
辭色撓矣夫人禀五行之形則氣聲亦先五行之象也¶
故土聲深厚木聲髙唱火聲焦烈水聲圓急金聲和潤¶
<pb:KR3k0043_WYG_066-11b>¶
又曰聲輕者斷事無能聲破者作事無成聲濁者謀運¶
不發聲低者魯鈍無文清泠如澗中流水者極貴發聲¶
溜亮自覺如甕中之響者主五福全備　詩曰木聲髙¶
唱火聲焦和潤金聲最富饒吐語却如深甕裏水聲圎¶
急韻飄飄　貴人音韻出丹田氣實喉寛響又堅貧賤不¶
離唇舌上一生奔走不堪言　聲大無形托氣而發賤¶
者浮濁貴者清越大柔則怯大剛則折隔山相聞圎長¶
不缺斯乃貴人逺見風節¶
<pb:KR3k0043_WYG_066-12a>¶
　　　論氣¶
夫石蘊玉而山輝沙懐金而川媚此至精之寳見乎色¶
而發乎氣也夫形者質也氣所以充乎質質因氣而宏¶
神完則氣寛神安則氣静得失不足以暴其氣喜怒不¶
足以驚其神則於徳為有容於量為有度乃重厚有福¶
之人也形猶材有杞梓楩柟荆棘之異神猶工所以治¶
材用其器聲猶器聴其聲然後知其器之羙惡氣猶馬¶
馳之以道善惡之境君子則善養其材善御其徳又善¶
<pb:KR3k0043_WYG_066-12b>¶
治其器善御其馬小人反是其氣寛可以容物和可以¶
接物剛可以制物清可以表物正可以理物不寛則隘¶
不和則戻不剛則懦不清則濁不正則偏視其氣之淺¶
深察其色之躁静則君子小人辨矣氣長而舒和而不¶
暴為福夀之人急促不均暴然見乎色者為小賤之人¶
醫經以一呼一吸為一息凡人一晝夜計一萬三千五¶
百息今觀人之呼吸疾徐不同或急者十息緩者尚未¶
七八而老肥者太疾幼瘦者差遲故恐古人之言猶未¶
<pb:KR3k0043_WYG_066-13a>¶
盡理夫呼吸發乎顔表而為吉㓙之兆其㪚如毛髪其¶
聚如黍米望之有形按之無迹茍不精意以觀之則禍¶
福無憑也氣出入無聲耳不自察或卧而不喘者為之¶
龜息氣象也呼吸氣盈而身動近死之兆也孟子不顧¶
萬鍾之祿能養氣者也急可欲之利悻悻然戻其色而¶
暴氣者亦何論哉　詩曰氣乃形之本察之見賢愚小¶
人多急躁君子則寛舒暴戻灾相及深沉福有餘誰知¶
公輔量虚受若重湖¶
<pb:KR3k0043_WYG_066-13b>¶
　　　相骨¶
骨節象金石欲峻不欲横欲圎不欲粗瘦者不欲露骨¶
(肉不輔骨而骨露/乃多禍難之人也)肥者不欲露肉(沉滯之人也不欲滿/或滿而盈者乃是死)¶
(人之/相也)骨與肉相稱氣與血相應骨寒而縮者不貧則夭¶
(謂背攅而體偏骨寒而肩縮大凡物有/不全貧則夀富則夭故曰不貧則夭)日角之左月角¶
之右有骨直起為金城骨位至公卿印堂有骨上至天¶
庭名天柱骨從天庭貫頂名伏犀骨並位至三公(惟有/其骨)¶
(亦須其色相稱方成其器/苟諸位不稱雖富貴不堅)靣上有骨卓起名為顴骨主¶
<pb:KR3k0043_WYG_066-14a>¶
權勢顴骨相連入耳名玉梁骨主夀考自臂至肘為龍¶
骨象君欲長而大自肘至腕名虎骨象臣欲短而細欲¶
峻而舒圎而堅直而應節𦂳而不粗皆堅實之相顴骨¶
入鬂名驛馬骨左目上曰日角骨右目上曰月角骨骨¶
齊耳為將軍骨磽目圓為龍角骨兩溝外曰巨鰲骨額¶
中正兩邉為龍角骨又曰骨不聳兮且不露又要圓清¶
兼秀氣骨為陽兮肉為隂隂不多兮陽不附若得隂陽¶
骨肉停少年不貴終身富骨聳者夭骨露者無立骨軟¶
<pb:KR3k0043_WYG_066-14b>¶
弱者夀而不樂骨横者凶骨輕者貧賤骨俗者愚濁骨¶
寒者窮薄骨圓者有福骨孤者無親又云木骨痩而青¶
黑色兩頭粗大主多窮厄水骨兩頭尖富貴不可言火¶
骨兩頭粗無徳賤于奴土骨大而皮粗厚子多而又富¶
肉骨堅硬夀而不樂或有旋生頭角骨者則享晩年福¶
祿或旋生頥額者則晩年至富也　詩曰貴人骨節細¶
圓長骨上無觔肉又香君骨與臣相應輔不愁無位食¶
天倉　骨粗豈得豐衣食祿位應無且莫求龍虎不湏¶
<pb:KR3k0043_WYG_066-15a>¶
相尅䧟筋躔骨上賤堪憂¶
　　　相肉¶
肉所以生血而藏骨其象猶土生萬物而成萬物者也¶
豐不欲有餘痩不欲不足有餘則隂勝於陽不足則陽¶
勝於隂隂陽相勝謂一偏之相(肉為隂骨為陽隂有餘/則生血陽有餘則生氣)¶
肉以堅而實直而聳肉不欲在骨之内為隂不足骨不¶
欲生肉之外為陽有餘也故曰人肥則氣短馬肥則氣¶
喘是以肉不欲多骨不欲少也暴肥氣喘速死之兆肉¶
<pb:KR3k0043_WYG_066-15b>¶
不欲横横則性剛而傾肉不欲緩緩則性柔而有滯肥¶
不欲亂紋露紋滿者近死之兆肉欲香而緩色欲白而¶
潤皮欲細而滑皆羙質也色昏而枯皮黒而臭龎多加¶
塊非令相也若夫神不稱枝幹筋不束骨肉不居體皮¶
不包肉速死之應也　詩曰貴人肉細滑如苔紅白光¶
凝富貴来輭若如綿兼又煖一生終是少凶灾　肉𦂳¶
皮粗最不堪急如綳鼓命難長黑多紅少湏多滯遍體¶
生毛性急剛欲識貴人公輔相芝蘭不帶自然香¶
<pb:KR3k0043_WYG_066-16a>¶
　　　論形有餘¶
形之有餘者頭頂圓厚腹背豐隆額濶四方紅唇齒白¶
耳圓成輪鼻直如膽眼分黑白眉秀踈長肩&ZX-111c6e;齊厚胷¶
前平廣腹圓垂下行坐端正五嶽朝起三停相稱肉膩¶
骨細手長足方望之巍巍然而来視之怡怡然而生此¶
皆謂形有餘也形有餘者令人長夀無病富貴豐榮矣¶
　　　論神有餘¶
神之有餘者眼光清瑩顧盼不斜眉秀而長精神聳動¶
<pb:KR3k0043_WYG_066-16b>¶
容色澄澈舉止汪洋儼然逺視若秋日之照霜天巍然¶
近瞩似和風之動春花臨事嚴毅如猛獸之歩深山處¶
衆迢遥似丹鳯而翔雲路其坐也如界石不動其卧也¶
如棲鴉不摇其行也洋洋然如平水之流其立也昂昂¶
然如孤峯之聳言不妄發性不妄躁喜怒不動其心榮¶
辱不易其操萬態紛錯於前而心常一則可謂神有餘¶
也神有餘者皆為上貴之人凶灾難入其身天祿永其¶
終矣¶
<pb:KR3k0043_WYG_066-17a>¶
　　　論形不足¶
形不足者頭尖背薄肩膊狹斜腰肋踈細肘節短促掌¶
薄指踈唇蹇額撻鼻仰耳反腰低胸䧟一眉曲一眉直¶
一眼仰一眼低一睛大一睛小一顴髙一顴低一手有¶
紋一手無紋睡中眼開言作女聲齒黃而露口臭而尖¶
秃頂無絲髪眼深不見睛行歩欹側顔色痿怯頭小而¶
身大上短而下長此之謂形不足也形不足者多疾而¶
短命福薄而賤貧矣¶
<pb:KR3k0043_WYG_066-17b>¶
　　　論神不足¶
神不足者不醉似醉常如病酒不愁似愁常如憂戚不¶
睡似睡纔睡便覺不哭似哭忽如驚悸不嗔似嗔不喜¶
似喜不驚似驚不癡似癡不畏似畏容止昏濁似染顛¶
癎神色悽愴如有所失恍惚張惶常如恐怖言語瑟縮¶
似羞隐藏體見低摧如遭凌辱色初鮮而後暗語初快¶
而後訥此皆神不足也神不足者多招牢獄枉厄官亦¶
主失位矣¶
<pb:KR3k0043_WYG_066-18a>¶
　　　袁栁庄雜論三篇¶
貴人之相有三曰聲曰神曰氣盖聲清則神清神清則¶
氣清驗此三者形骨次之是以古者方伎之妙有聞人¶
之謦唾而知其必貴者得之于神也有察人之喜怒操¶
守而知其必貴者得之於氣也聲欲響濶而長神欲精¶
粹而藏氣欲舒緩而静反此者弗貴也若有聲而神氣¶
不應則其貴遲有神而氣怯聲破則其貴不逺有氣而¶
神濁聲慢未可以言貴也此三者幽而難明𤣥而難測¶
<pb:KR3k0043_WYG_066-18b>¶
惟意所觧言莫能宣也部位形骨書于中篇¶
形成而不可變體具而不可缺大凡形體惟在完滿隆¶
厚清潤崇重平正華秀者不貴則富也若夫怪而粗古¶
而露清而寒秀而薄者皆非羙相古人論部位法以額¶
準地閣左右顴為五岳以眼耳口鼻為四瀆以上下左¶
右分為九州十二辰由此觀之則一形之㣲其所該也¶
烏可淺淺而論之哉故上自天子下迨庻人其五臟六¶
腑九竅之形皆同然其所為(缺/)形則異也若辨析之須¶
<pb:KR3k0043_WYG_066-19a>¶
於三停五行中求其要妙次求氣色左頋右盼尋根揣¶
本則貴賤貧富吉凶夀夭灼然可見萬無一差氣色動¶
静著於下篇¶
體骨相之根本也氣色相之枝葉也根本固則枝葉繁¶
根本枯則枝葉謝夫論相所以先究形骨而後觀其氣¶
色此皆氣色也夫氣舒則色暢氣恬則色静氣通則光¶
澤華羙見於色此皆氣色之善也氣偏則色焦氣滯則¶
色枯氣蔽則憔悴黯黑見於色此皆氣色之凶也若夫¶
<pb:KR3k0043_WYG_066-19b>¶
形如槁木心若死灰淡然不與世俱此又聖人之相不¶
可以氣色論也¶
　　　總論¶
成和子答陳希夷問曰形貌清古舉動恭勤氣清性善¶
言根至理常有山林之趣此自修行中来形貌古怪舉¶
止隂毒言渉邪淫常有殺伐之心此自精靈中来形貌¶
瀟洒舉動風雅性惠氣和常存修煉之志此自神仙中¶
来形貌秀麗舉動嚴肅性明心靈能渉造化常有虹霓¶
<pb:KR3k0043_WYG_066-20a>¶
之志此自星辰中来形貌竒異舉動急速性慧氣剛言¶
渉威福常有祭祀之心此自神祗中来未嘗有毫髪而¶
差殊矣竊以世人以五行而取形或以飛走而取形未¶
知孰是可得聞乎曰人禀五行之生順天地之和食天¶
地之祿未嘗不由乎五行之所取須辨五行之形須識¶
五行之性若以飛走取形須議得理如易取象天地風¶
雷水火山澤八物以象八卦其取類也而有鸞鳯龍虎¶
獅象牛馬蛇雀鵝鴨雞猪猿猴鼠狗之類各有相似龍¶
<pb:KR3k0043_WYG_066-20b>¶
相嚴峻而長眼圎睛露五岳髙起鳯相身細眼長清秀¶
額髙虎形頭大頦濶鼻豐口方行歩重緩龜形頭尖眼¶
圓背伏身大犀形天庭骨聳印堂廣濶鼻仰行歩靣仰¶
急速鶴形項長胸短長身細痩象形眼小鼻大身肥歩¶
重猿形面小眼圎耳尖手長牛則行而緩馬則驟而急¶
其大畧如此人有五行之說人之有生不離乎金木水¶
火土之相而合其性金形主方得其五方氣色不雜精¶
神不亂動止規模坐久而重也木形主長得其五長氣¶
<pb:KR3k0043_WYG_066-21a>¶
色不雜精神不亂動止温柔歩久而清也水形主圓得¶
其五圓氣色不雜精神不亂動止寛容行久而輕也火¶
形主明得其五露氣色不雜精神不亂動止敦厚卧久¶
而安也得此五行無破者主為大富大貴之人嗟夫氣¶
有隂陽之殊神有寒暑之政雜乎芒忽之間變而有氣¶
神者夜則藏伏于心日則見之於眼目猶不可昏濁矣¶
然而寂然不動視之有威謂之古澄然瑩徹視而可愛¶
謂之秀朗然沉静視若無神謂之藏煥然光彩視而爍¶
<pb:KR3k0043_WYG_066-21b>¶
目謂之媚人得此相未有不為公卿未有不為貴人也¶
嗚呼似醉不醉似困不困謂之失精失靈必為貧夭且¶
如人有一分神一分衣祿十分神十分衣祿無神者何¶
足相也又有薄相之說酒薄易酸人薄易亡大凡作事¶
輕躁言語虚誕強為不實舉止輕狂難事言易人語先¶
截所厚者薄所薄者厚不睦九族親者反踈踈者反親¶
如此真小人也且夫貴人之相立如松坐如弓食如虎¶
卧如龍立欲挺直而能久身不動摇轉立轉直者貴人¶
<pb:KR3k0043_WYG_066-22a>¶
也凡坐如山之稳寂然不動心廣體胖如坐山之虎經¶
曰坐如磐石起似浮雲凡食為性命之本以資血肉舉¶
筯欲徐而有序嚼物欲寛而有容凡食中不言語不喜¶
怒者入相啜而不響吞而不鳴食如狼虎者貴人也卧¶
者休息之期卧欲安静如龍蟠如狗睡如龜息者善相¶
少睡易醒貴人也睡中自言語口不合出氣如馬噴槽¶
者多睡呌喚不醒卧沉氣粗如吼身仰如尸及伏卧者¶
皆下賤之相經曰少睡者貴多睡者廢故睡多則神困¶
<pb:KR3k0043_WYG_066-22b>¶
也如一驚就覺一醒就精皆為聦俊之人也又有言談¶
之說貴人之言不妄發發必有中矣言不妄陳陳必有¶
序矣所以明逹者言順剛正者言厲簡静者言真謙恭¶
者言㣲執中者言僻虛誑者言繁躁進者言妄鹵莽者¶
言粗愚頑者言鈍隂毒者言而含笑言之所至以此驗¶
之其言泛泛終無所成其言便便終不困滯凡人之言¶
保乎氣貴乎神和也神和則言而有志與人之言貴乎¶
有信貴乎有理䜛言勿入耳邪言勿出口聴言以事察¶
<pb:KR3k0043_WYG_066-23a>¶
則言之所以為吉與貴也¶
　　　五露¶
五露謂眼突鼻仰唇掀耳反㗋結五者是也訣曰一露¶
二露有衫無袴露不至五病夭窮苦五露俱全福慶緜¶
緜¶
　　　五短¶
五短謂頭靣身手足五相俱短也訣曰五短之人形要¶
小更須骨細印堂豐笏門五岳相朝拱食祿封侯有始¶
<pb:KR3k0043_WYG_066-23b>¶
終¶
　　　五長¶
五長謂頭靣身手足五相俱長也訣曰五長之人骨貌¶
麄只緣筋骨出皮膚又嫌枯槁無滋潤衣食㸔来不似¶
初¶
　　　六極¶
六極謂頭小額小目小鼻小耳小口小是也頭小為一¶
極夫妻不得力額小為二極父母少恩恤目小為三極¶
<pb:KR3k0043_WYG_066-24a>¶
生平少知識鼻小為四極農作無休息口小為五極身¶
無剩衣食耳小為六極夀命促朝夕有一於此皆非富¶
貴之相¶
　　　六反¶
六反謂頭靣耳鼻口腹六者反常而不得其宜也訣曰¶
頭雖大額無角目雖大神閃爍鼻雖大梁柱弱口雖大¶
語略綽耳雖大無輪廓腹雖大近上著盖頭大則要有¶
角目大則光正不流耳大則輪廓分明鼻大則梁柱要¶
<pb:KR3k0043_WYG_066-24b>¶
髙口大則聲要清壯腹大則勢要下垂其或反此則必¶
是貧賤之相¶
　　　氣色論¶
一行禪師曰氣色凡有七青黄赤白黑紅紫是也凡在¶
於雞鳴之後平旦之前當血氣未亂飲食未進神色未¶
雜人事未接正身端坐不可洗靣漱口凡見於靣部者¶
自然之氣也以燭照之自上至下見於靣部察其氣色¶
定其吉凶夫氣色朝出于靣部暮歸于肺腑狀有大小¶
<pb:KR3k0043_WYG_066-25a>¶
或如碎米或如長釘或方如印或圓如珠或如浮雲之¶
狀或如飛鳥之形青色主憂驚黄色主吉慶黄屬土四¶
季各旺十八日又為胎養之氣故為吉慶之福徳也赤¶
色主血光口舌白色主折傷孝服黑色主牢獄死亡之¶
事青色初起如井邉青苔盛如銅青之暈去如羙草之¶
色黄色初起如蚕吐絲盛如蚕繭之絲来如黄馬牛之¶
色去如桃花瓣赤色初起如火来盛如研開硃砂去如¶
蓮花葉累累白色初起如脂膏抺又如塗粉去如垢泥¶
<pb:KR3k0043_WYG_066-25b>¶
也黑色初起散如馬尾来如濕灰色去如塵汚也四季以¶
旺相休囚定人之休咎如春三月青旺赤相黑休白囚¶
黄死之類¶
　　　隆準龍顔　　　　　　　　史　記¶
漢髙祖隆準而龍顔美鬚髯左股有七十二黑子¶
　　　鳯姿日表　　　　　　　　唐　書¶
唐太宗生四歲有相者謁髙祖曰公相法貴人也必有¶
貴子及見太宗曰龍鳯之姿天日之表必能濟世安民¶
<pb:KR3k0043_WYG_066-26a>¶
　　　龍瞳鳯頸　　　　　　　　唐　書¶
袁天綱見武后母曰夫人相法生貴子后幼姆抱以見¶
紿以男天綱視其歩與目驚曰龍瞳鳯頸若為男當作¶
天子¶
　　　虎頭燕頷　　　　　　　　後漢書¶
班超詣相相者曰當封侯萬里之外問其狀曰燕頷虎¶
頭飛而食肉萬里侯相也後封定逺侯¶
　　　龍額上五柱入頂　　　　　隋　書¶
<pb:KR3k0043_WYG_066-26b>¶
隋文帝楊堅龍額上有五柱入頂有文在手曰王字長¶
上短下相者来𢎞謂帝曰公當為天子後果然¶
　　　髪際四道已成　　　　　　晉　書¶
石勒賣為奴有老父謂勒曰君魚龍髪際上四道已成¶
當貴為天子忽然不見勒後僣位¶
　　　鴟目虎吻　　　　　　　　漢　書¶
王莽為侈口蹷顄露眼赤睛大聲而嘶長七尺五寸反¶
膺髙視瞰臨左右有方技待詔黄門者或問以莽形貌¶
<pb:KR3k0043_WYG_066-27a>¶
待詔曰所謂鴟目虎吻豺狼之聲者也故能食人亦當¶
為人所食¶
　　　骨類多遜　　　　　　　　魏　泰¶
寇莱公十九及第有相者曰君相甚貴骨體類盧多遜¶
但及第太早恐不善終若早退庻免深禍¶
　　　眼似王敦　　　　　　　　邵伯温¶
李承之在仁宗朝官州縣因邸吏報包拯拜參政或曰¶
朝廷自此多事矣承之正色曰包公無能為今知鄞縣¶
<pb:KR3k0043_WYG_066-27b>¶
王安石眼多白甚似王敦他日亂天下者此人也¶
　　　寢熟可相　　　　　　　　百家詩篇¶
蘇子羙謫居吳門有相僧子羙謁之云俟寢方可觀子¶
羙一日熟睡僧掲帳視之但云来得也曷吳人語甚為¶
曷子羙扣之乃曰得一州縣官肯起否子羙意復召用¶
聞之不樂果復湖州長史而卒¶
　　　奴有侯相　　　　　　　　史　記¶
衛青為所生父鄭季牧羊至甘泉居室有鉗徒相青曰¶
<pb:KR3k0043_WYG_066-28a>¶
貴人也官至封侯青笑曰奴之生得無笞罵足矣安得¶
封侯事乎後擊匈奴封闗内侯¶
　　　當刑而王　　　　　　　　史　記¶
黥布姓英氏少時客相之曰當刑而王及壯坐法黥布¶
欣然而笑曰人相我當刑而王幾是乎¶
　　　裴晉公隂徳　　　　　　　王保定¶
裴晉公質狀𦕈小有相者曰郎君若不至貴即當饑死¶
一日遊香山寺有婦人以父避罪假得玉帶二犀帶一¶
<pb:KR3k0043_WYG_066-28b>¶
以賂津要致於欄楯忘收而去度得而授之後見相者¶
曰必有隂徳及物前程萬里非某所知也¶
　　　栁渾篤學　　　　　　　　唐　書¶
柳渾十餘歲有巫告曰兒相夭且賤為浮屠可緩死諸¶
父欲從其言渾曰去聖教為異術不若速死學愈篤後¶
至宰相¶
　　　耳白於靣　　　　　　　　蘇　軾¶
歐公嘗曰少時有僧相我耳白於靣名滿天下唇不著¶
<pb:KR3k0043_WYG_066-29a>¶
齒無事得謗其言頗驗¶
　　　大貴人　　　　　　　　　百家詩篇¶
陳瑩中嘗入朝已立班上御朝差晩早日照耀衆莫敢¶
仰視蔡京注目久而不瞬瑩中私謂中省曰此公視日¶
不瞬乃大貴人也¶
　　　伏犀貫玉枕右輔澤而動　　唐　書¶
袁天綱見竇軌曰君伏犀貫玉枕輔角全起十年且顯¶
立功在梁益間後軌為益州行臺僕射天綱復曰赤脉¶
<pb:KR3k0043_WYG_066-29b>¶
貫瞳方語而浮赤入大宅公為將必多殺願自戒軌果¶
坐事見召天綱曰公毋憂右輔澤而動不久必還果還¶
為都督¶
　　　蘭臺學堂全　　　　　　　唐　書¶
袁天綱相杜淹曰公蘭臺學堂全且博將以文章顯後¶
淹以侍御史為學士¶
　　　速登者易顛　　　　　　　唐　書¶
髙智周郝處俊来濟孫處約客石仲覧家仲覧使相工¶
<pb:KR3k0043_WYG_066-30a>¶
視之工語曰髙之貴君不及見来早顯而末躓郝顯而¶
夀吾聞速登者易顛徐進者少患後濟等皆顯¶
　　　語遲者神定　　　　　　　唐　書¶
楊士琰生數歲未言相者視之曰語遲者神定必為重¶
器¶
　　　李固足履龜文　　　　　　後漢書¶
李固頂角匿犀足履龜文後為太尉¶
　　　靣長而身短　　　　　　　五代史¶
<pb:KR3k0043_WYG_066-30b>¶
五代桑維翰為人醜怪身短而靣長常臨鏡自竒曰七¶
尺之身不如一尺之靣後至相¶
　　　靣偏而喉骨髙　　　　　　司馬光¶
初王旦與錢若水同直史館有僧善相謂若水曰王舎¶
人他日位極人臣富貴無比若水曰王舎人靣偏而㗋¶
骨髙如何其貴也僧曰作相之後靣偏自正㗋骨髙者¶
主自奉養薄耳後果如言靣自正¶
　　　手摩重瞳　　　　　　　　𫝊燈錄¶
<pb:KR3k0043_WYG_066-31a>¶
廬山智常禅師以目有重瞳遂得藥手按摩目眥俱赤¶
號赤眼歸宗和尚¶
　　　指有竪理　　　　　　　　晉　書¶
相者謂陶侃曰君左手中指有竪理當為公貴不可言¶
侃以針刺決之見血洒壁上乃為公字後果如所云¶
　　　河目龍顙　　　　　　　　袁天綱¶
孔叢子曰仲尼聖人之表河目龍顙是帝皇之貌史記¶
孔子立東門人曰其顙似堯其頂類臯陶其肩類子産¶
<pb:KR3k0043_WYG_066-31b>¶
然自腰以下不及禹三寸身長九尺六寸纍纍若䘮家¶
之狗鈎命決曰仲尼海口言養食海澤也¶
　　　河目海口　　　　　　　　宋　史¶
洛人陳去非河目海口大耳聳峙識者知其為貴人也¶
徽廟時為參政¶
　　　聖賢異貌　　　　　　　　淮南子¶
堯眉八彩舜目二瞳子禹耳三漏文王四乳臯陶馬喙¶
(三漏有/三穴也)¶
<pb:KR3k0043_WYG_066-32a>¶
　　　手相甚貴　　　　　　　　魏　泰¶
王克正仕江南歸本朝直舎人院及死無子其家修佛¶
事唯一女十餘歲跪爐於像前會陳摶入吊出語人曰¶
王氏女吾雖不見其靣但觀其捧爐手相甚貴若是男¶
子當白衣入翰林女子嫁即為國夫人後陳晉公恕為¶
參知政事一日太宗從容問曰卿娶誰氏有㡬子對曰¶
臣無妻今有二子太宗曰王克正江南舊族身後唯一¶
女令淑卿可作配晉公辭年髙太宗敦諭再三遂納為¶
<pb:KR3k0043_WYG_066-32b>¶
室不數日封郡夫人如陳之相也¶
　　　蔡澤懐印　　　　　　　　史　記¶
蔡澤從唐舉相曰吾聞先生相李兊百日之内持國秉¶
政有之乎曰有之曰若臣者何如唐舉熟視而笑曰君¶
曷鼻巨肩魋顔蹙齃膝攣吾聞聖人不相殆先生乎蔡¶
澤知唐舉&ZX-111bd4;之乃曰富貴吾所自有所不知者夀也願¶
聞之唐舉曰從今以往四十三歲澤笑謝而去謂其御¶
者曰躍馬疾驅懐黄金之印結紫緩於腰揖譲人主之¶
<pb:KR3k0043_WYG_066-33a>¶
前食肉富貴四十三年足矣¶
　　　劉備自顧見耳　　　　　　三國志¶
劉先主身長七尺五寸垂手下膝自顧見其耳¶
　　　錢若水無仙骨　　　　　　釋文瑩¶
若水少時謁陳摶求相陳戒曰過半月来至期陳邀入¶
山齋中一老僧擁衲附火于爐若水揖之其僧開目而¶
視若水頗嫌之黙坐久之陳問僧曰如何僧摇頭曰無¶
此等骨既而若水起陳戒曰三兩日却来若水如期徃¶
<pb:KR3k0043_WYG_066-33b>¶
陳曰吾始見子神氣清粹謂可學神仙然見之未精不¶
敢奉許特召此僧決之渠云子無仙骨位可作貴公卿¶
耳問僧何人陳曰麻衣道者也後若水遇異人𫝊相法¶
其事甚怪公後復以𫝊楊大年故世稱二人有知人之¶
明¶
　　　食胡漢祿　　　　　　　　釋文瑩¶
真宗為開封尹呼一術者且瞽令張耆夏守贇楊崇勲¶
輩揣聴聲骨或中或否至王繼忠瞽者駭曰此人可訝¶
<pb:KR3k0043_WYG_066-34a>¶
半生食漢禄半生食胡祿真宗笑而遣之繼忠復為髙¶
陽總管咸平六年與虜戰遂䧟虜虜以其姿儀雄偉以¶
女妻之偽封為吴王改姓邪律終於虜¶
　　　鬼貌藍色　　　　　　　　唐　書¶
唐盧杞體甚陋鬼貌藍色不耻惡衣菲食¶
　　　桓温似劉琨　　　　　　　晉　書¶
初桓温自以雄姿似宣帝劉琨之流北伐還得一巧作¶
老婢訪之乃琨妓女也一見温澘然而泣温問故答曰¶
<pb:KR3k0043_WYG_066-34b>¶
公甚似劉司空温笑出外整理衣冠入呼問婢云靣甚¶
似恨薄眼甚似恨小鬚甚似恨赤形甚似恨短聲甚似¶
恨雌温於是褫冠解帶昏然而睡不怡者數日¶
　　　蝟毛磔　　　　　　　　　晉　書¶
劉掞稱桓温眼如紫石稜鬚作蝟毛磔¶
　　　周亞夫餓死法　　　　　　漢　書¶
周亞夫為河内守許負相之曰君後三嵗而侯侯八嵗¶
為將相貴重矣後九年而飢死亞夫笑曰貴如負言又¶
<pb:KR3k0043_WYG_066-35a>¶
何飢死負指其口曰從理入口此飢死法也後有罪入¶
廷尉不食五日嘔血死¶
　　　鑿玉枕骨　　　　　　　　異　記¶
唐杭州獄吏凌華遇相者曰能捨吏當為上將軍華為¶
吏酷暴以取賄元和初病一夕死見黄衣使宣牒云華¶
昔宰劇縣甚著能績後有缺行謫官圜扉俟其循省大¶
乖乃心玉枕巋然委於庸賤付司追鑿玉枕骨送上俄¶
有執刀斧琢其腦華既醒捫其腦而骨亡後十五年暴¶
<pb:KR3k0043_WYG_066-35b>¶
卒¶
　　　　眄刀　　　　　　　　　晉　書¶
歴陽陳訓相甘卓曰頭低視仰相名眄刀目中赤脉自¶
外入必兵死後果為王敦所殺¶
　　　日角龍廷　　　　　　　　唐　書¶
唐儉說秦王建大計髙祖嘗召訪之儉曰公日角龍廷¶
姓恊圖䜟係天下望久矣若外嘯豪傑北招戎狄右收¶
燕趙濟河而南以據秦雍湯武之業也¶
<pb:KR3k0043_WYG_066-36a>¶
　　　貴不可言　　　　　　　　五代史(後同/)¶
術士崔𤣥豹以相法言人事多中莊宗尤信重之以為¶
北京廵官明宗為内衙指揮使安重誨欲試𤣥豹乃使¶
他人與明宗易服而坐明宗於下坐召𤣥豹相之𤣥豹¶
曰内衙貴將也此不足當之乃指明宗于下坐曰此是¶
也因為明宗言其後貴不可言明宗即位思𤣥豹以為¶
神召至京師趙鳯諫曰好惡上所謹也今陛下神其術¶
而召之則傾國之人皆將奔走吉㓙之說明宗遂不復¶
<pb:KR3k0043_WYG_066-36b>¶
召¶
　　　骨法非常¶
文穆王元瓘淮將李濤寇錦衣軍命王討之自是日者¶
視王曰此人手刄百人當大貴有僧自新常衣紙依住¶
廣徳山院聞元瓘至舉衆皆遁而自新巍然晏坐軍中¶
有問其故曰前後左右皆兵耳將安適時王在衆中新¶
乃歛衣奉迎與語久之及師還遂載而歸後王問新當¶
時何以見識答曰㣲僧無他術但覩王骨法非常故幸¶
<pb:KR3k0043_WYG_066-37a>¶
得識矣¶
五代錢鏐縣錄事鍾起有子數人多竊從之遊豫章人¶
有善術者望斗牛間有王氣牛斗錢塘分野因遊錢塘¶
隂求其人私謂起曰占君縣貴人求之市中不可得視¶
君之相貴矣然不足當之鏐適從外来見起反走術者¶
望見之曰此真貴人也召至熟視之顧起曰君之貴因¶
此人乃慰鏐曰子骨法非常願自愛¶
　　　神人狀　　　　　　　　　九國志¶
<pb:KR3k0043_WYG_066-37b>¶
吳殷文圭舉進士塗中遇一叟目文圭久之謂人曰向¶
者一人眉綠拳必入口神仙狀也如學道當沖虛不爾¶
有大名於天下而文圭拳實入口乾寕中擢第¶
　　　額文似王　　　　　　　　唐　書¶
桓良器父友王奐為光弼從事見之曰爾額文似淮南¶
王靣黑子似顔平原殆能立功乃薦之光弼¶
　　　識清貌古　　　　　　　　唐　書¶
韓思復初鄭仁傑李無為者隐居太白山思復少從二¶
<pb:KR3k0043_WYG_066-38a>¶
人遊嘗曰子識清貌古恨仕不及宰相也¶
　　　靣如虎　　　　　　　　　唐　書¶
袁天綱謂韋挺靣如虎當以武處官¶
　　　真將軍　　　　　　　　　左　傳(後同/)¶
姑布子卿善相見無恤曰真將軍也趙簡子曰是子其¶
母賤翟婢也奚道貴哉子卿曰雖賤必貴¶
　　　豐下有後¶
叔服来聘公孫敖聞其能相人見其二子焉叔服曰穀¶
<pb:KR3k0043_WYG_066-38b>¶
也食子難也收子穀也豐下必有後於魯¶
　　　龍犀入額角　　　　　　　晉　書(後同/)¶
朱建平相書曰額有龍犀入髪左角日右角月者王天¶
下¶
　　　功名夀年¶
周訪遇善相者陳訓謂訪與陶侃曰二君皆位至方岳¶
功名略同但侃上夀訪下夀優劣有殊¶
　　　孺子有好相¶
<pb:KR3k0043_WYG_066-39a>¶
羊祐字叔子遊汶水濱父老謂曰孺子有好相年六十¶
建大功旣言便出莫知所在¶
　　　竒龎福艾　　　　　　　　唐　書¶
李勣臨事選將必先相其竒龎福艾者遣之或問其故¶
答曰薄命之人不足與成功名¶
　　　靣部三無　　　　　　　　金華子¶
李寛為常侍有門下士姓盧善相或問李公如何曰據¶
其靣部所無者三無子無宅無塜公有數子皆先公卒¶
<pb:KR3k0043_WYG_066-39b>¶
有宅未嘗還鄉居死于他州乘舟歸舟破沉骨¶
　　　虎狀豺聲　　　　　　　　左　傳¶
楚子良生子越椒子文曰是子也熊虎之狀豺狼之聲¶
必殺之否則必滅若敖氏矣鬼猶求食若敖氏之鬼不¶
其餒而後果滅之¶
　　　亞夫下獄相　　　　　　　陸　游¶
南唐宋齊丘㣲時日者相之曰君貴不可言然亞夫下¶
獄君實有之位極之日當早引退庻㡬保全齊丘登相¶
<pb:KR3k0043_WYG_066-40a>¶
位數載致仕復以大司徒就徵未㡬坐陳覺謀于紀事¶
乃賜死¶
　　　攬鏡知形　　　　　　　　白居易¶
蜀張裕曉相術每舉鏡視靣自知刑死未嘗不撲之於¶
地後為劉備所殺¶
　　　肉不稱骨　　　　　　　　唐　書¶
袁天綱視岑文本曰學堂瑩夷眉過目故文章振天下¶
首生骨未成自前而視法三品肉不稱骨非夀兆也¶
<pb:KR3k0043_WYG_066-40b>¶
　　　相術之難　　　　　　　　戴　埴¶
戴埴鼠璞曰唐定命錄李嶠昆弟皆年三十卒母憂之¶
問天綱答曰神氣清秀夀苦不永又請連榻而寢視嶠¶
睡無喘息候其出入在耳中遂賀曰必大貴夀是龜息¶
也廣異記云魏元忠謁張憬藏待之甚薄問通塞不答¶
公怒拂衣去藏遽曰君相在怒中當位極人臣袁張天¶
下竒術也袁非得之睡將以夀為夭張非得之怒將以¶
貴為賤見人於目睫間欲斷平生禍福誠難又有因人¶
<pb:KR3k0043_WYG_066-41a>¶
事而變者如芝田錄載葫蘆生始不許裴中立貴後因¶
還婦人所遺寳帶謂近種隂徳位極人臣遯齋閒覽載¶
胡僧始言大宋不得甲科後因渡蟻謂丰神䪺異如曽¶
活數百萬命小宋今歲首㨗公不出其下今人盡以禍¶
福委之定命可乎¶
張齊賢漕江南日以書薦王冀公欽若於錢希白錢時¶
以才名獨歩館閣適延術士以考休咎不容通謁王跼¶
蹐門下厲聲詬閽人術者遥聞之謂錢曰此不知何人¶
<pb:KR3k0043_WYG_066-41b>¶
若聲形相稱世無此貴者但恐形不副聲爾願延入使¶
某一見希白召之冀公單㣲逺人神貌疎瘦復贅於頸¶
而舉止山野希白蔑視之術者悚然側目諦視既退稽¶
顙稱歎曰人中之貴有此十全者希白戲曰都堂便有¶
此等宰相乎術者正色曰公何言歟且宰相何時而無¶
此君不作則已若作則天下富盛而君臣相得至死有¶
慶而無弔不完者但無子而已希白曰他日當陶鑄吾¶
輩乎術者曰恐不在他日願公無忽後希白方為翰林¶
<pb:KR3k0043_WYG_066-42a>¶
學士冀公已真拜¶
　¶
　¶
　¶
　¶
　¶
　¶
　¶
<pb:KR3k0043_WYG_066-42b>¶
　¶
　¶
　¶
　¶
　¶
　¶
　¶
　稗編卷六十六¶
