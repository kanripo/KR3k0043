# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.217241
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十七
<pb:KR3k0043_WYG_067-1a>¶
欽定四庫全書¶
　稗編卷六十七　　　　明　唐順之　撰¶
　　諸家二十五(醫/)¶
　　　運氣說　　　　　　　　王　炎¶
五運六氣之說不見於儒者之六經而見於醫家之¶
素問乃先秦古書雖未必皆黄帝岐伯之言然秦火¶
以前春秋戰國之際有如和緩秦越人輩雖甚精於¶
醫其察天地隂陽五行之用未能若是精宻也則其¶
<pb:KR3k0043_WYG_067-1b>¶
言雖不盡出於黄帝岐伯其㫖亦必有所從受矣且¶
夫寒暑燥濕風火者天之隂陽三隂三陽上奉之木¶
火土金水火者地之隂陽生長化収藏下應之而五¶
運行於其間即五行之化氣也天數中於五戊居之¶
地數中於六己居之戊巳土也化氣必以五六故甲¶
巳化土而居於其首土生金故乙庚次之金生水故¶
丙辛次之水生木故丁壬次之木生火故戊癸次之¶
此化氣之敘也地之三隂三陽亦五行爾而火獨有¶
<pb:KR3k0043_WYG_067-2a>¶
二五行之妙理也盖木王於東火王於南金王於西¶
水王於北而土王於四維戊附於戌而在乾已附於¶
辰而在巽而未之對衝在丑故辰戌丑未寄王之位¶
也未在西南其卦為坤其時為長夏以其處四時之¶
中吕氏月令謂之中央土此土正王之位也春木生¶
火秋金生水冬水生木而夏火制金生氣絶矣惟土¶
王於西南然後以火生土以土生金四時之敘循環¶
不窮然火方王於午土遽王於未則火氣必耗故君¶
<pb:KR3k0043_WYG_067-2b>¶
火以名其氣温而未熱相火以位與太隂同處未申¶
之間奉君令以行暑氣扵是火不耗於土不屈於金故¶
丙盛則庚伏此所以獨分君相之位也天氣始扵甲地¶
氣始於子子甲相合命曰嵗立曰行四周而為一紀天¶
以六為節故氣以六朞而為一備地以五為制故運以¶
五嵗而為一周運統一嵗於四時之表氣分六位於一¶
嵗之中風雨燥濕寒暑其應有候其至有期然用以占¶
焉徃徃不效非素問之無驗用其說者知常而不知變¶
<pb:KR3k0043_WYG_067-3a>¶
故也凡物理有常必有變雖天地之運動徃来消息盈¶
虚可以逆其必然者常也若其變則無所不至可知而¶
不可必也甞試即其常而言之五太之運是為太過其¶
至先時五少之運是為不及其至後時惟平氣則不疾¶
不徐其至以時其大略如此火運上臨少隂水運上臨¶
太陽木運上臨厥隂金運上臨陽眀土運上臨太隂謂¶
之天符木運臨夘火運臨午金運臨酉水運臨子土運¶
臨四維謂之嵗會五太與在泉氣同謂之同天符五少¶
<pb:KR3k0043_WYG_067-3b>¶
與在泉氣同謂之同嵗會若是者其氣和土運上見厥¶
隂火運上見太陽謂之天刑運水運上見少陽金運上¶
見厥隂謂之運刑天若是者其氣乖此皆五運之常也¶
主氣各居一歩厥隂主初少隂少陽次之太隂陽眀又¶
次之太陽主中六位不遷客氣與嵗推移子嵗太陽之¶
水為初丑嵗厥隂之木為初迭相徃来而少陽之為初¶
氣乃在太陰之後半嵗已前司天主之半嵗以後在泉¶
主之其略如此若其情則有相得與不相得其位則有¶
<pb:KR3k0043_WYG_067-4a>¶
順有逆相得者木火相臨火土相臨之類也不相得者¶
金木相臨水火相臨之類也父臨子則順木居少陽之¶
位是已反此則寒水居金位斯逆矣君臨臣則順君火¶
居少陽之位是己反此則相火居君火之位斯逆矣此¶
皆六氣之常也及論其變則有正有邪而又有變有勝¶
有復有鬱有發有滛有承當時而行者正也非時而行¶
者邪也當時而行其過則為變非時而行其至則為勝¶
其救則為復抑而不伸則為鬱鬱而怒起則為發陵其¶
<pb:KR3k0043_WYG_067-4b>¶
所勝則為滛極而必反則為承假如大角之化為啟拆¶
而變為摧拉太徴之化為暄燠而變為炎烈正化之為¶
變者然也少角木氣不足清勝而熱復少徴火氣不足¶
寒勝而雨復邪化之為復者然也寒甚而無陽燄是為¶
火鬱熱甚而無凄清是為金鬱抑而不伸者然也水鬱¶
而發則為氷雹土鬱而發則為飄驟鬱而怒起者然也¶
風滛所勝則克太隂熱滛所勝則克陽眀陵其所勝者¶
然也相火之下水氣承之濕土之下風氣承之極則有¶
<pb:KR3k0043_WYG_067-5a>¶
反者然也然摧拉之變不應普天悉皆大風炎烈之變¶
不應薄海悉皆燔灼清氣之勝不應宇宙無不明潔雨¶
氣之復不應山澤無不蒸溽鬱也發也滛也承也其理¶
皆然凡此者其應非有候其至非有期是以可知而不¶
可必也其應非有候則有不時而應者矣其至非有時¶
則有卒然而至者矣是故千里之逺其變相似者有之¶
百里之近其變不同者亦有之即其時當其處隨其變¶
而占焉則吉凶可知况素問所以論天地之氣化者将¶
<pb:KR3k0043_WYG_067-5b>¶
以觀其變而救民之疾也夫大而天地小而人之一身¶
五行之氣皆在焉天地之氣有常無變則人亦和平而¶
無災天地之氣變而失常則疾癘之所從出也是故木¶
氣勝則肝以實病脾以虚病火氣勝則心以實病肺以¶
虚病此醫者所能致察儒者不得其詳也至扵官天地¶
理隂陽順五行使冬無愆陽夏無伏隂春無凄風秋無¶
苦雨和平之氣行於兩間國無水旱之災民無妖孽之¶
疾此儒者所當致察醫宗未必能知也素問亦略言之¶
<pb:KR3k0043_WYG_067-6a>¶
矣五行之精是為五緯與運氣相應有嵗星有畏星以¶
此察其行之逆順而占其吉凶然必曰徳者福之過者¶
罰之則是運氣之和平而為休祥有徳者召之也運氣¶
之乖戾而為疾眚有過者致之也雖然其說略而未詳¶
吾儒之經則詳矣洪範九疇始扵五行中扵皇極終扵¶
五福六極聖人建極於上以順五行之用是以天下之¶
民有五福而無六極有五福皆可以康寜矣無六極皆¶
免於疾病矣此其道固有行乎運氣之外者是謂大順¶
<pb:KR3k0043_WYG_067-6b>¶
成周之時甞見之由庚之詩作而隂陽得由其道華黍¶
之詩作而四時不失其和由儀之詩作而萬物各得其¶
宜此建皇極順五行使民有五福而無六極之驗也是¶
故素問方伎之書洪範則聖人經世之大法也知有素¶
問不知有洪範方伎之流也知有洪範不知有素問儒¶
者何病焉¶
　　　論五運六氣　　　　　　　沈　括(後同/)¶
醫家有五運六氣之術大則候天地之變寒暑風雨水¶
<pb:KR3k0043_WYG_067-7a>¶
旱螟蝗率皆有法小則人之衆疾亦隨氣運盛衰今人¶
不知所用而膠於定法故其術皆不驗假令厥隂用事¶
其氣多風民病濕泄豈溥天之下皆多風溥天之民皆¶
病濕泄邪至於一邑之間而雨暘有不同者此氣運安¶
在欲無不謬不可得也大凡物理有常有變運氣所主¶
者常也異夫所主者皆變也常則如本氣變則無所不¶
至而各有所占故其候有從逆淫鬱勝復太過不足之¶
變其發皆不同若厥隂用事多風而草木榮茂是之謂¶
<pb:KR3k0043_WYG_067-7b>¶
從天氣眀潔燥而無風此之謂逆太虚埃昏流水不氷¶
此之謂淫大風折木雲物濁擾此之謂鬱山澤焦枯草¶
木凋落此之謂勝大暑燔燎螟蝗為災此之謂復山崩¶
地震埃昏時作此之謂太過隂森無時重雲晝昏此之¶
謂不足隨其所變疾癘應之皆視當時當處之候雖數¶
里之間但氣候不同而所應全異豈可膠於一定熙寜¶
中京師久旱祈禱備至連日重隂人謂必雨一日驟晴¶
炎日赫然予時因事入對上問雨期予對曰雨候已見¶
<pb:KR3k0043_WYG_067-8a>¶
期在眀日衆以謂頻日晦溽尚且不雨如此暘燥豈復¶
有望次日果大雨是時濕土用事連日隂者從氣已効¶
但為厥隂所勝未能成雨後日驟晴者燥金入候厥隂¶
當折則太隂得伸眀日運氣皆順以是知其必雨此亦¶
當處所占也若他處候别所占亦異其造微之妙間不¶
容髪推此而求自臻至理¶
　　　論嵗運主氣客氣¶
嵗運有主氣有客氣常者為主外至者為客初之氣厥¶
<pb:KR3k0043_WYG_067-8b>¶
隂以至終之氣太陽者四時之常叙也故謂之主氣惟¶
客氣本書不載其目故說者多端或以甲子之嵗天數¶
始扵水十一刻乙丑之嵗始於二十六刻丙寅嵗始於¶
五十一刻丁卯嵗始於七十六刻者謂之客氣此乃四¶
分厯法求大寒之氣何預嵗運又有相火之下水氣乗¶
之土位之下風氣乗之謂之客氣此亦主氣也與六節¶
相湏不得為客大率臆計率皆此類凡所謂客者嵗半¶
以前天政主之嵗半以後地政主之四時常氣為之主¶
<pb:KR3k0043_WYG_067-9a>¶
天地之政為之客逆主之氣為害暴逆客之氣為害徐¶
調其主客無使傷沴此治氣之法也¶
　　　論六氣六神¶
六氣方家以配六神所謂青龍者東方厥隂之氣其性¶
仁其神化其色青其形長其蟲鱗兼是數者惟龍而青¶
者可以體之然未必有是物也其他取象皆如是惟北¶
方有二曰𤣥武太陽水之氣也曰螣蛇少陽相火之氣¶
也其在於人為腎腎亦二左為太陽水右為少陽相火¶
<pb:KR3k0043_WYG_067-9b>¶
火降而息水水騰而為雨露以滋五臓上下相交此坎¶
離之交以為否泰者也故腎為夀命之臓左陽右隂左¶
右相交此乾坤之交以生六子者也故腎為胎育之臓¶
中央太隂土曰勾陳中央之取象惟人為宜勾陳者天¶
子之環衛也居人之中莫如君何以不取象於君君之¶
道無所不在不可以方言也環衛居人之中央而中虚¶
者也虚者妙萬物之地也在天文星辰皆居四傍而中¶
虚八卦分布八方而中虚不虚不足以妙萬物其在於¶
<pb:KR3k0043_WYG_067-10a>¶
人勾陳之配則脾也勾陳如環環之中則所謂黄庭也¶
黄者中之色庭者宫之虚地也古人以黄庭為脾不然¶
也黄庭有名而無所冲氣之所在也脾不能與也脾主¶
思慮非思之所能到也故養生家曰能守黄庭則能長¶
生黄庭者以無所守為守惟無所守乃可以長生或者¶
又謂黄庭在二腎之間又曰在心之下又曰黄庭有神¶
人守之皆不然黄庭者虚而妙者也强為之名意可到¶
則不得謂之虚豈可求而得之也哉¶
<pb:KR3k0043_WYG_067-10b>¶
　　　論脉　　　　　　　　　　蘇　軾(後同/)¶
蘇子曰脉之難眀古今所病也至虚有盛候而大實有¶
羸狀疑似之間便有死生之異士大夫多秘所患以求¶
診驗醫能否使索病於㝠漠之中辨虚實冷煖扵疑似¶
之間醫不幸而失終不肯自謂失也巧飾遂非以全其¶
名間有謹愿者雖惑主人之言亦參以所見兩存而雜¶
治吾平生求醫盖於平時黙驗其工拙有疾求療必盡¶
告以所患使醫了然知患之所然後診之虚實冷煖先¶
<pb:KR3k0043_WYG_067-11a>¶
定于中脉之疑似不能惑也故雖中醫治吾疾常愈吾¶
求愈疾而已豈以困醫為事哉¶
　　　論三焦¶
龍川志曰彭山有隠者通古醫術與世諸醫所用法不¶
同人莫之知單驤從之學盡得其術遂以醫名扵世治¶
平中予與驤遇廣都論古今術同異驤既言其略復歎¶
曰古人論五臟六腑其說有謬者而相承不察今欲以¶
告人人誰信者古說左腎其腑膀胱右腎命門其腑三¶
<pb:KR3k0043_WYG_067-11b>¶
焦丈夫以藏精女子以繫胞以理主之三焦當如膀胱¶
有形質可見而王叔和言三焦有臟無形不亦大謬乎¶
盖三焦有形如膀胱故可以藏有所繫若其無形尚何¶
以藏繫哉且其所以謂之三焦者何也三焦分布人體¶
中有上中下之異方人心湛寂慾念不起則精氣散在¶
三焦榮華百骸及其慾念一起心火熾然翕撮三焦精¶
氣入命門之府輸寫而去故號此府為三焦耳世承叔¶
和之謬而不悟可為長太息也予甚異其說後為齊州¶
<pb:KR3k0043_WYG_067-12a>¶
從事有一舉子徐遁者石守道之壻也少甞學醫扵衛¶
州聞髙敏之遺說療病有精思予為道驤之言遁喜曰¶
齊甞大饑群匃相臠割而食有一人皮肉盡而骨脉全¶
者遁以學醫故徃觀其五臓見右腎下有脂膜如手大¶
者正與膀胱相對有二白脉自其中出夹脊而上貫腦¶
意此即導引家所謂夹脊䨥闗者而不悟脂膜如手大¶
者之為三焦也單君之言與所見懸合可以正古人之¶
謬矣¶
<pb:KR3k0043_WYG_067-12b>¶
　　　辨脉　　　　　　　　　　儲　泳¶
醫者可以生人可以殺人所繫尤重故世子拜醫重之¶
至也切脉之際沉微弦𦂳之小差投藥之間表裏汗下¶
之小誤則不復有再生之理此世之所通患然亦在所¶
未暇論夫所謂脉者世皆知王叔和之詩訣矣左心小¶
腸肝膽腎右肺大腸脾胃命此五臓六腑一定之位也¶
醫者於一指之間以前半指為心後半指為小腸他部¶
皆然而或者以六腑乃五臓之應以輕取重按之間為¶
<pb:KR3k0043_WYG_067-13a>¶
五臟六腑之别切脉之法其說有二彼是則此非彼非¶
則此是部位未定况望其不謬扵證邪又有大可疑者¶
婦人之脉惟以尺脉之常盛常弱與男子為相反而脉¶
訣謂反此背看切疑其有說也夫男子婦人形體絶異¶
隂陽殊途也故男生而覆女生而仰男則左旋女則右¶
轉凡陽氣則自下而上隂氣則自上而下男主施與女¶
主翕受而男子之命在腎而處五臟六腑之極下女人¶
之命在乳而處五臟六腑之極上氣形背異脉𫝊於氣¶
<pb:KR3k0043_WYG_067-13b>¶
形之間者也何乃男子之與女人略不少異邪况背看¶
二字殆必有說既言反此又言背看必不止於常弱常¶
强之分而已也及觀禇澄尊生經而前之疑者始以自¶
信世未始有以女人之脉背看如禇澄之說者尊生經¶
曰脉分兩手手分三部隔尺寸者命之曰闗去寸度尺¶
曰尺闗前一寸為寸左手之寸極上右手之尺極下男¶
子陽順自下生上故極下之地右手之尺為受命之根¶
本如天地未分元氣混沌也既受命矣萬物從土而出¶
<pb:KR3k0043_WYG_067-14a>¶
惟脾為先故右手尺上之闗為脾脾土生金故闗上之¶
寸為肺肺金生水故右手之寸越左手之尺為腎腎水¶
生木故左手尺上之闗為肝肝木生火故闗上之寸為¶
心女子隂逆自上生下故極上之地左手之寸為受命¶
之根本如天地未分元氣混沌也既受命矣萬物從土¶
而出惟脾為先故左手寸下之闗為脾脾土生金故闗¶
下之尺為肺肺金生水故左手之尺越右手之寸為腎¶
腎水生木故右手寸下之闗為肝肝木生火故闗下之¶
<pb:KR3k0043_WYG_067-14b>¶
尺為心男子右手尺脉常弱初生微𦕈之氣也女子右¶
手尺脉常强心火之位也非男非女之身感以婦人則¶
男脉應診動以男子則女脉順指不察乎此難與言醫¶
禇澄尚主為宋駙馬都尉察脉如神著書十篇曰尊生¶
祕經此其一也¶
　　　穴論¶
肺俞(三椎/下)心包絡俞(四椎/下)心俞(五椎/下)鬲俞(七椎下/血㑹)肝¶
俞(九椎/下)膽俞(十椎/下)脾俞(十一/椎下)腎俞(十四/椎下)大腸俞(十/六)¶
<pb:KR3k0043_WYG_067-15a>¶
(椎/下)小腸俞(十八/椎下)膀胱俞(十九/椎下)膂&ZX-111d41;俞(二十/椎下)已上諸穴¶
兩旁相去&ZX-111d41;中各一寸五分¶
膏肓俞(四椎下近/五椎下)兩旁相去眷中各三寸(肓鬲也心/下為膏)¶
已上俱膀胱經穴¶
腰俞(二十一/椎下)&ZX-111d41;腧(十一/椎下)命門(十四椎下/督脉穴)¶
中府巨骨下三寸乳上三肋間動脉應手䧟中去中行¶
六寸肺之募(募猶結募也/言經氣聚此)足太陽隂脾脉之㑹(肺經/穴)¶
巨闕蔽骨下五分曰鳩尾鳩尾下一寸曰巨闕心之募¶
<pb:KR3k0043_WYG_067-15b>¶
凡人心下有膈膜前齊鳩尾後齊十一椎周圍所以著¶
&ZX-111d41;所以遮隔濁氣不使上薫心肺是心在膈上也(任/脉)¶
(穴/)¶
藏㑹章門直季脇肋端腨臍上二寸兩旁九寸又云肘¶
尖盡處是穴脾之募足少陽厥隂之㑹(肝經/穴)¶
期門乳直下一寸半肝之募足厥隂太陽隂之㑹(肝/經)¶
(穴/)¶
府會中脘臍上四寸居心蔽骨與臍之中胃之募手太¶
<pb:KR3k0043_WYG_067-16a>¶
陽少陽足陽眀任脉之會　下脘臍上二寸當胃下口¶
小腸上口水榖扵是入焉足太隂任脉之會¶
水分臍上一寸穴當小腸下口至是而泌别清濁水液¶
入膀胱渣滓入大腸故曰水分¶
上脘(一名/胃脘)臍上五寸¶
隂交臍下一寸當膀胱上口三焦之募任脉少隂衝脉¶
之會¶
石門(又名丹/田命門)臍下二寸三焦募也¶
<pb:KR3k0043_WYG_067-16b>¶
闗元臍下三寸小腸之募足三隂任脉之會¶
中極臍下四寸膀胱之募足三隂任脉之會(自中脘以/下俱任脉)¶
(穴/)¶
大椎手足三陽督脉之會¶
百會一名三陽五會頂中央旋毛中直兩耳尖北溪陳¶
氏曰略退些子猶天之極星¶
膻中兩乳間主氣以分布隂陽難經曰氣上焦¶
氣海臍下一寸半宛宛中男子生氣之海¶
<pb:KR3k0043_WYG_067-17a>¶
㑹隂(一名/屛翳)兩隂間任督衝三脉所起督由㑹隂而行¶
背任由㑹隂而行腹衝由氣衝行足少隂¶
靈臺六節椎下或曰手少隂神門主心矣於督脉何與¶
而六椎節下又屬之心心之所出何多邪曰督為陽脉¶
之都綱猶五藏既有俞在背而督又處太陽之中故太¶
陽有腎俞而督有命門靈臺為心無疑如紫&ZX-111e14;垣有天¶
皇大帝矣心中星又為帝星太薇垣又有帝座天市垣¶
又有帝皇盖心為一身之主如帝王警蹕所至曰行在¶
<pb:KR3k0043_WYG_067-17b>¶
所也¶
神門掌後銳骨端䧟中¶
大杼項後第一椎下去脊中各一寸五分督脉别絡手¶
足太陽少陽之會骨㑹(膀胱/經穴)¶
陽陵泉膝下一寸胻外亷䧟中筋會(膽經/穴)¶
陽輔足外踝上四寸輔骨前絶骨端足能健歩以髓謂¶
絶骨也諸髓皆屬於腎¶
内闗　掌後腕二寸兩筋間與外闗相抵手心主之絡¶
<pb:KR3k0043_WYG_067-18a>¶
别走少陽　銅人鍼五分灸三壯　主手中風熱失志¶
心痛目赤支滿肘攣　實則心暴痛瀉之虚則頭强補¶
之¶
合谷(一名/虎口)　手大指次指岐骨間陷中手陽明太陽¶
脉所過為原虚實皆拔之　銅人鍼三分留六呼灸¶
三壯　主傷寒大渇脉浮在表發熱惡寒頭痛脊强無¶
汗寒熱瘧鼻䘐不止熱病汗不出目視不眀生白翳頭¶
痛下齒齲耳聾喉痺面腫唇吻不收瘖不能言口噤不¶
<pb:KR3k0043_WYG_067-18b>¶
開偏風風疹痂疥偏正頭痛腰脊内引痛小兒單乳鵝¶
　按合谷婦人妊娠可瀉不可補補即墮胎詳見足太¶
隂脾經三隂交下¶
曲池　肘外輔骨屈肘兩骨中以手拱胸取之手陽眀¶
大腸脉所入為合土　素註鍼五分留七呼銅人鍼七¶
分得氣先瀉後補之灸三壯眀堂日灸七壯至二百壯¶
且停十餘日更不止二百　主繞踝風手臂紅腫肘下¶
中痛偏風半身不遂惡風邪氣泣出喜忘風癮疹喉痺¶
<pb:KR3k0043_WYG_067-19a>¶
不能言胸中煩滿臂膊疼痛筋緩捉物不得挽弓不開¶
屈伸難風痺肘細無力傷寒餘熱不盡皮膚乾燥瘈瘲¶
癲疾舉體痛痒如蟲嚙皮脫作瘡皮膚痂疥婦人經脉¶
不通¶
三里　膝下三寸䯒骨外亷大筋内宛宛中兩筋肉分¶
開舉足取之極重按之則趺上動脉止矣又云犢鼻三¶
寸足陽眀胃脉所入為合土　素註刺一寸留一呼灸¶
三壯銅人灸三壯鍼五分眀堂鍼八分留十呼瀉七吸¶
<pb:KR3k0043_WYG_067-19b>¶
日灸七壯止百壯素註刺一寸千金灸五百壯少亦一¶
二百壯　主胃中寒心腹脹滿腸鳴臓氣虚&ZX-111bbc;真氣不¶
足腹痛食不下大便不通心悶不已卒心痛腹有逆氣¶
上攻腰痛不得俛仰少陽氣水氣蠱毒鬼擊痃癖四肢¶
滿膝䯒痠痛目不眀産婦血暈不省人事　秦承祖云¶
諸病皆治華佗云主五勞羸瘦七傷虚乏胸中瘀血乳¶
癰　千金翼云主腹中寒脹滿腸中雷鳴氣上沖胷喘¶
而不能久立腹痛胸腹中瘀血小腹脹皮腫隂氣不足¶
<pb:KR3k0043_WYG_067-20a>¶
小腹堅傷寒熱不己熱病汗不出喜嘔口苦壯熱身反¶
折口噤鼔頷腫痛不可回顧顧而有所見喜悲上下求¶
之口噼乳腫喉痺不能言胃氣不足久泄利食不化脇¶
下支滿不能久立膝痿寒熱中消榖苦飢腹熱身煩狂¶
言乳癰喜噫惡聞食臭狂歌妄笑恐怒大罵霍亂遺尿¶
失氣陽厥凄凄惡寒頭眩小便不利喜噦脚氣　外臺¶
秘要云人年三十已上若不灸三里令人氣上冲目¶
李東垣曰飲食失節及勞役形質隂火乗於坤土之中¶
<pb:KR3k0043_WYG_067-20b>¶
致榖氣榮氣清氣胃氣元氣不得上升滋於六腑之陽¶
氣五陽之氣先絶於外外者天也下流入於坤土隂火¶
之中皆由喜怒悲憂恐為五賊所傷而後胃氣不行勞¶
役飲食不節繼之則元氣乃傷當於胃合三里穴中推¶
而揚之以伸元氣又曰氣在於腸胃者取之足太隂陽¶
眀不下者取之三里又曰氣逆霍亂者取三里氣下乃¶
止不下復始又曰胃病者胃脘當心而痛上支兩脇鬲¶
噎不通飲食不下取三里以補之脾胃虚弱感濕成痿¶
<pb:KR3k0043_WYG_067-21a>¶
汗大泄妨食三里氣街以三稜鍼出血若汗不減不止¶
者於三里穴下三寸上亷出血禁酒濕麪又曰六&ZX-111c93;之¶
邪及上熱下寒筋骨皮肉血脉之病錯取於胃之合三¶
里大危　又曰有人年少氣弱常於三里氣海灸之節¶
次約五七十壯至年老熱厥頭痛雖大寒猶喜風寒痛¶
惡愈煖處見煙火皆灸之過也¶
委中(一名/血郄)　膕中央約文動脉陷中令人面挺伏地¶
卧取之足太陽膀胱脉所入為合土　素註鍼五分¶
<pb:KR3k0043_WYG_067-21b>¶
留七呼銅人鍼七分留三呼瀉七吸甲乙鍼五分灸三¶
壯素問刺委中大脉令人仆脫也　主膝痛及拇指腰¶
夹脊沉沉然遺溺腰重不能舉小腹堅滿體風痺髀樞¶
痛可出血痼&ZX-1115d4;皆愈傷寒四肢熱熱病汗不出取其經¶
血立愈委中者血郄也大風眉髪墮落刺之出血¶
崑崙　足外踝後跟骨上䧟中細脉動應手足太陽膀¶
胱脉所行為經火　素註鍼五分留十呼銅人鍼三分¶
灸三壯妊婦刺之落胎　主腰尻脚氣足腨腫不得履¶
<pb:KR3k0043_WYG_067-22a>¶
地鼽衂膕如結踝如裂頭肩背拘急欬喘滿腰脊内引¶
痛傴僂隂腫痛目眩目痛如脫瘧多汗心痛與背相接¶
婦人字難胞衣不出小兒發癎瘈瘲　東垣曰鍼經云¶
上氣不足腦為之不滿耳為之苦鳴頭為之傾目為之¶
瞑中氣不足溲便為之變腸為之苦鳴下氣不足則為¶
痿厥心悗補足外踝留之¶
夫隂病在陽者是天外風寒之邪乗中而外入在人之¶
背上腑腧臓腧是人之受天外寒邪亦有二說中於陽¶
<pb:KR3k0043_WYG_067-22b>¶
則流於經此病始於外寒終歸外熱故以治風寒之邪¶
治其各臓之俞非止風寒而已六滛濕暑燥火皆五藏¶
所受乃筋骨血脉受邪各有背上五臓腧以除之傷寒¶
一說從仲景中八風者有風論中暑者治在背上小腸¶
俞中濕者治在胃俞中燥者治在大腸俞　此皆六&ZX-111c93;¶
客邪有餘之病皆瀉其背之腑俞病乆𫝊變有虚有實¶
各隨病之𫝊變補瀉不治只治在背腑俞¶
另有上熱下寒經曰隂病在陽當從陽引隂必湏先去¶
<pb:KR3k0043_WYG_067-23a>¶
絡脉經隧之血若隂中火旺上騰於天致六陽反不衰¶
而上充者先去五臟之血絡引而下行天氣降下則下¶
寒之病自去矣慎勿獨瀉其太陽此病陽亢乃隂火之¶
邪滋之只去隂火只損脉絡經隧之邪勿悮也陽病在¶
隂者病從隂引隂陽是水榖之寒熱感則害人六腑又¶
曰飲食失節及勞役形質隂火乗於坤土之中致榖氣¶
營氣清氣胃氣元氣不得上升滋於六腑之陽氣是五¶
陽之氣先絶於外外者天也下流伏於坤土隂火之中¶
<pb:KR3k0043_WYG_067-23b>¶
皆先由喜怒悲憂恐五賊所傷而後胃氣不行勞役飲¶
食不節繼之則元氣乃傷當從胃合三里穴中推而揚¶
之以伸元氣故曰從隂引陽若元氣愈不足治在腹上¶
諸腑之募穴若𫝊在五藏為九竅不通隨各竅之病治¶
其各藏之募穴於腹故曰五臓不平乃六腑元氣閉塞¶
之所生也又曰五臓不和九竅不通皆陽不足隂氣有¶
餘故曰陽不勝其隂凡治腹之募皆為元氣不足從隂¶
引陽不悮也若錯補四末之腧錯瀉四末之餘錯瀉者¶
<pb:KR3k0043_WYG_067-24a>¶
差尤甚矣按岐伯所說只取穴於天上天上者人之背¶
上五臓六腑之俞豈有生者乎興言及此寒心切骨若¶
六&ZX-111c93;客也及上熱下寒筋骨肉血脉之病錯取穴扵胃¶
之合及諸腹之募者必危亦岐伯之言下工豈可不慎¶
哉¶
　　　論單方治病　　　　　　　洪　邁¶
雷公炮灸論載一藥而能治重疾者今醫家罕用之聊¶
志於此其說云髪眉墮落塗半夏而立生目辟眼&ZX-1117e8;有¶
<pb:KR3k0043_WYG_067-24b>¶
五花而自正脚生肉栨裩繫宕根囊皺旋多夜煎竹木¶
體寒腹大全賴鸕鷀血泛經過飲調𤓰子欬逆數數酒¶
服熱雄遍體&ZX-1115d4;風冷調生側腸虚泄利湏假草零久渇¶
心煩宜投竹瀝除癥去塊全仗硝&ZX-1115ac;益食加觴湏煎蘆¶
朴强筋健骨酒是蓯鱓駐色延年精蒸神錦知瘡所在¶
口㸃隂膠産後肌浮甘皮酒服腦痛急投硝末心痛速¶
覔延胡凡十八項謂眉髪墮落者煉生半夏莖取涎塗¶
髪落處立生五花者五加皮也葉有雄雌三葉為雄五¶
<pb:KR3k0043_WYG_067-25a>¶
葉為雌須使五葉者作末酒浸用之目&ZX-1117e8;者正脚有肉¶
栨者取莨宕根繫裩帶上永痊多小便者煎萆薢服之¶
永不夜起若患腹大如鼓米飲調鸕鷀末服立枯如故¶
血泛行者搗甜𤓰子仁作末去油飲調服之立絶咳逆¶
者天雄泡過以酒調一錢匕服&ZX-1115d4;風者側子(附子傍/生者)作¶
末冷酒服虚泄者搗五倍子末熟水下之癥塊者&ZX-1115ac;砂¶
硝石二味乳鉢中研作粉同煅了酒服神効不飲者并¶
飲酒少者煎逆水蘆根并厚朴二味湯服之蓯蓉并鱓¶
<pb:KR3k0043_WYG_067-25b>¶
魚作末以黄精酒圓服之可力倍常十也黄精自然汁¶
拌細研神錦於栁木甑中蒸七日了以蜜圓服顔貌可¶
如幼女之容色隂膠即是甑中氣垢㸃少許於口中即¶
知臟腑所起直徹至住處知痛足可醫也産後肌浮酒¶
服甘皮立枯頭痛者以硝石作末内鼻中立止心痛者¶
以延胡索作散酒服之¶
　　　治藥㨗法¶
藥有至賤易得人所常用而難於脩製者如香附子兎¶
<pb:KR3k0043_WYG_067-26a>¶
絲子艾葉之類醫家昧其節度或終日疲勞而不能成¶
本草云凡莵絲子煖湯淘汰去沙土漉乾煖酒漬經一¶
宿漉出暴微白搗之不盡者更以酒漬經三五日乃出¶
更晒微乾搗之須臾悉盡極易碎盖以其顆細難施工¶
其說亦殊勞費然自有㨗法但撚紙條數枚寘其間則¶
馴帖成粉香附子洗去皮毛炒之焦熟然後舉投水鉢¶
内候浸漬透徹漉出暴日中微燥乃入搗臼悉應手糜¶
碎艾葉柔軟不可著力若入白茯苓三五片同碾則即¶
<pb:KR3k0043_WYG_067-26b>¶
時可作細末¶
　　　論礜石之毒¶
讀黄伯思東觀餘論内評王大令書一節曰静息帖云¶
礜石深是可疑事凡患喜散輙發癰散者寒食散之類¶
散中盖用礜石是性極熱有毒故云深可疑也劉表在¶
荆州與王粲登障山見一岡不生百草粲曰此必古冡¶
其人在世服生礜石熱蒸出外故草木焦滅鑿看果墓¶
礜石滿塋又今洛水冬月不氷古人謂之温洛下亦有¶
<pb:KR3k0043_WYG_067-27a>¶
礜石今取此石置甕水中水亦不氷又鸛伏卵以助煖¶
氣其烈酷如此固不宜餌服子敬之語實然淮南子曰¶
人食礜石死蠶食之而不飢予仲兄文安公鎮金陵因¶
秋暑減食當塗醫湯三益教以服礜石圓已而飲啖日¶
進遂加意服之越十月而毒作鼻衂血斗餘自是數數¶
不止竟至精液皆竭迨於捐舘偶見其語使人追痛因¶
書之以戒夫来者¶
　　　論濟水阿膠　　　　　　　沈　括¶
<pb:KR3k0043_WYG_067-27b>¶
古說濟水伏流地中今歴下凡發地皆是流水世𫝊濟¶
水經過其下東阿亦濟水所經取井水煮膠謂之阿膠¶
用攪濁水則清人服之下膈疎痰止吐皆取濟水性趨¶
下清而重故以治淤濁及逆上之疾今醫方不載此意¶
　　　論藥石之誤¶
醫之為術茍非得之於心而恃書以為用者未見能臻¶
其妙如术能動鐘乳按乳石論曰服鐘乳當終身忌术¶
五石諸散用鐘乳為主復用术理極相反不知何謂予¶
<pb:KR3k0043_WYG_067-28a>¶
以問老醫皆莫能言其義按乳石論云石性雖温而體¶
本沉重必待其相蒸薄然後發如此則服石多者勢自¶
能相蒸若更以藥觸之其發必甚五石散雜以衆藥用¶
石殊少勢不能蒸須藉外物激之令發耳如火少必因¶
風氣所鼔而後發火盛則鼔之反為害此自然之理也¶
故孫思邈云五石散大猛毒寜食野葛不服五石遇此¶
方即須焚之勿為蒼生之害又曰人不服石庶事不佳¶
石在身中萬事休泰唯不可服五石散盖以五石散聚¶
<pb:KR3k0043_WYG_067-28b>¶
其所惡激而用之其發暴故也古人處方大體如此非¶
此書所能盡也況方書仍為偽雜如神農本草最為舊¶
書其間差誤尤多醫不可以不知也¶
　¶
　¶
　¶
　¶
　稗編卷六十七¶
