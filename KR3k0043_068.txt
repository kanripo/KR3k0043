# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.249659
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十八
<pb:KR3k0043_WYG_068-1a>¶
欽定四庫全書¶
　稗編卷六十八　　　　　明　唐順之　撰¶
　　諸家二十六(道/)¶
　　　莊列十論　　　　　　　　李元卓¶
一莊周夢蝶萬物同根是非一氣奚物而為周奚物¶
而為蝶認周以為非蝶是未能忘我也執蝶以為非¶
周是未能忘物也物我對待萬態紛糺謂彼不齊皆¶
妄情爾不知物自無物雖蝶亦非我自無我雖周亦¶
<pb:KR3k0043_WYG_068-1b>¶
幻况容有分也栩栩然而夢為蝶即蝶為周蘧蘧然¶
而覺為周即周無蝶此見之所獨而物之所齊也夫¶
覽一身而私膠萬物而執以形開之覺而為事之實¶
以魂交之寐而為夢之虚不知一夕之覺夢一形之開¶
闔是也一形之開闔一性之徃来是也一化為物戚¶
然而惡一復為人忻然而樂物固奚足惡人固奚足¶
樂此特萬化而未始有極者爾一犯其形竊竊然而¶
私之妄也必有大覺而後知大夢必有真人而後有¶
<pb:KR3k0043_WYG_068-2a>¶
真知夢不知覺故不以夢為妄覺不知夢故不以覺¶
為真周不知蝶故不以蝶為非蝶不知周故不以周¶
為是靈源湛寂觸處皆知變化代興隨遇無擇而吾¶
心未始有知焉故是篇立䘮我之子綦以開齊物之¶
端寓夢蝶之莊周以卒齊物之意噫舉世皆寐天下¶
一夢也櫟社之木以夢告人元君之龜以夢求免尹¶
氏之役夫以夢而樂鄭人之得鹿以夢而訟華胥以¶
夢㳺帝所以夢至隨其所遇而安之者知其幻而非¶
<pb:KR3k0043_WYG_068-2b>¶
真也何獨於此不然彼致道者疏以通其礙静以集¶
其虚誠以生其神寂以反其照将視世間得失是非¶
貴賤成敗生死真夢幻爾奚獨於周與蝶而疑之古之¶
真人其寢不夢其覺無憂吾甞因是說而知周非特為¶
寓言¶
二庖丁解牛即無物之自虚者履萬化而常通執有物¶
之為實者應一塗而亦泥然物本無物其體自離道無¶
不通安所用解而謂之解牛者離心㝠物而未甞見牛¶
<pb:KR3k0043_WYG_068-3a>¶
乗虚順理而未甞㳺刃解牛於無解乎且以刀則十九¶
年歴隂陽之數不為不久以解則數千牛應世變之故¶
不為不多疑若敝矣而刀刃若新發於硎者盖執跡則¶
瞬息已遷操本則亘古不去妙湛之體在動而非摇虚¶
眀之用入塵而非垢意者一身已幻孰為能奏之刀萬¶
物皆妄孰為可解之牛有刀則能以存有牛則所以立¶
物我既融能所斯泯浮游乎萬物之祖其虚莫之礙也¶
故能未甞批而大郤自離未甞導而大窽自釋未甞争¶
<pb:KR3k0043_WYG_068-3b>¶
而同然者自固未甞有而技經肯綮之自宜況大&ZX-1117e8;乎¶
以是奏刀騞然而無應物之勞動刀甚微而無競物之¶
心釋刀而對而無留物之累提刀而立而無逐物之逝¶
其用之終又将善刀而藏之復歸於無用矣此刀之所¶
以未甞傷也雖然至道無在而在妙用非應而應在手¶
應觸而觸不知手在肩應倚而倚不知肩在足應履而¶
履不知足在膝應踦而踦不知膝在天機自張而各不¶
自知大用無擇而咸其自爾此其刀所以恢恢乎有餘¶
<pb:KR3k0043_WYG_068-4a>¶
地矣一将有見牛之心則有解牛之累而衛生之經亦¶
已傷矣此良庖以其割故嵗更刀族庖以其折故月更¶
刀也是刀也非古非今時不能攝非長非短數不能囿¶
非新非故化不能移非厚非薄質不能定本然之剛不¶
煅而堅湛然之用不淬而眀此庖丁用之如土委地而¶
族庖每見其難為也以道㝠之在解無解非礙則解亦¶
不知在礙無礙非解則礙亦不立以庖丁而視族庖者¶
解其礙也以族庖而視庖丁者礙其解也解礙俱遣虚¶
<pb:KR3k0043_WYG_068-4b>¶
而已矣切原莊周之意託庖丁以寓養生之主次養生¶
於齊物逍遥之後夫何故物物皆適囿於形體之累者¶
不能逍遥物物皆一列於大小之見者不能齊物以是¶
賔賔然與物靡刃於膠擾之地其生鮮不傷矣惟内無¶
我者故能逍遥於自得之場惟外無物者故能齊物於¶
至一之域夫然體是道而游於萬物之間彼且烏乎礙¶
哉故莊周以是起解牛之喻而文恵以是達養生焉¶
三藏舟山於壑澤自物之無而觀之真常湛寂亘古而¶
<pb:KR3k0043_WYG_068-5a>¶
不去自物之有而觀之大化宻移交臂而已失達此者¶
即其流動之境了乎不遷之宗夫然㳺塵可以合太虚¶
秋毫可以約天地寄萬化於不化之有宜使負之而走¶
将安之乎昧此者覽其有涯之生託乎必遯之地夫然¶
而停燈者前焰非後熖比形者今吾非故吾雖使執之¶
而留皆自㝠㝠中去矣此莊周所以有藏舟山於壑澤¶
之喻夫壑與澤虚眀之用所以况造物之無心舟與山¶
動止之物所以况有形之有體道一而已一固無方壑¶
<pb:KR3k0043_WYG_068-5b>¶
之與澤為有方矣一固無體舟之與山為有體矣夫一¶
隨於動止而㳺於有方一昧於虚眀而囿於有體則一¶
者自此而對矣有盛而衰為之對有新而故為之對有¶
生而死為之對一則無二故獨徃獨来而無古無今對¶
則有耦故相形相傾而隨起隨滅是故以火藏火一也¶
藏之水則滅以水藏水一也藏之土則湮又况以舟山¶
且有體矣壑澤且有方矣摯而藏之且有心矣彼造物¶
者之未始有物所以夜半得以負之而走也雖然不物¶
<pb:KR3k0043_WYG_068-6a>¶
者乃能物物不化者乃能化化若驟若馳日徂於一息¶
不留之間化故無常也我知之矣此特造物者愚群動¶
而有心者所以妄存亡也是心存則物存是心亡則物¶
亡方且藏之壑澤心之所見自以為固矣不知此纎毫¶
未甞立俄而失之夜半心之所見自以為去矣不知此¶
纎毫未甞動惟知夫大定持之者故能逰於物之所不¶
得遯而皆存夫物之所不得遯而皆存之處乃萬物之¶
所繫一化之所待古之人藏天下於天下者以此夫天¶
<pb:KR3k0043_WYG_068-6b>¶
下者萬物之所一也而人者又萬物之一耳誠其得一¶
之全故知萬化之未始有極者動無非我則夭老終始¶
皆所欲之而無所惡也與夫一犯人形而喜之者其樂¶
可勝計耶古之人甞言之矣萬物皆備於我反身而誠¶
樂莫大焉是樂也昧者終日用之而不知旦宅爾陳人¶
爾與物周流於造化之逆旅爾安得莊周藏天下於天¶
下而論之¶
四顔回坐忘心非汝有孰有之哉是諸縁積習而假名¶
<pb:KR3k0043_WYG_068-7a>¶
耳身非汝有孰有之哉是百骸和合而幻生耳知心無¶
心而萬物皆吾心則聪眀烏用黜知身無身而萬象皆¶
吾身則支體烏用墮况於仁義乎况於禮樂乎若然動¶
静語黙無非妙處縱横逆順無非天游孰知其為忘也¶
耶不然厭擾而趨寂懼有以樂無以是為忘則聚塊積¶
塵皆可謂之忘矣夫回幾於聖人而未盡過於衆人而¶
有餘順一化之自虚了乎無物者聖人也隨衆境而俱¶
逝繫乎有物者衆人也了乎無物則無徃而非忘繫乎¶
<pb:KR3k0043_WYG_068-7b>¶
有物則無時而能忘此顔回所以坐忘乎反萬物流轉¶
之境㝠一性不遷之宗静觀世間則仁義禮樂舉皆妄¶
名寂照靈源則支體聰眀舉皆幻識忘物無物則妄名¶
自離忘我無我則幻識自盡然仁義禮樂名不自名妄¶
者執以為名支體聰眀識不自識幻者認以為識知身¶
本於無有則支體将自墮必期於墮之者未離於身見¶
也知心本於不生則聰眀将自黜必期於黜之者未離¶
於心見也且支體聰眀之尚無則仁義禮樂之安有向¶
<pb:KR3k0043_WYG_068-8a>¶
也作徳於肝膈之上而物物皆知今也無知向也役心¶
於眉睫之間而物物皆見今也無見兹乃坐忘乎然既¶
已謂之忘仲尼不容於有問顔回不容於有應亦安知¶
一毫之益亦安知一毫之損亦安知仁義禮樂之忘為¶
未亦安知支體聰眀之墮黜為至己乎夫即妙而觀墜¶
者之忘車沒者之忘水人之忘道術魚之忘江湖亦忘¶
也即麤而觀得者之忘形利者之忘真怒臂者之忘車¶
轍攫金者之忘市人亦忘也將以彼是而此非乎道無¶
<pb:KR3k0043_WYG_068-8b>¶
是非將以彼真而此偽乎道無真偽顔氏之子背塵而¶
反妙損實而集虚者爾吾知其忘猶未忘也使進此道¶
不忘亦忘孔子所以行年六十而六十化也又奚貴忘¶
五季咸相壺子神之妙物者未甞顯妙物之受妙者未¶
甞知妙是之謂神彼巫則誣神之言以死生存亡禍福¶
夀夭以告人者其驗雖嵗月旬日之可期似妙而非妙¶
特若神矣既已謂之神巫而又曰季咸者以寓物之妙¶
而有感者也且咸則有感而感則有心方且以我之有¶
<pb:KR3k0043_WYG_068-9a>¶
心而感人之心以我之有見而見人之見故死生存亡¶
福禍夀夭者妄名起矣名既已妄又妄見之見既愈妄¶
又妄言之世之滯於相而不能㝠妄者又妄受之直以¶
是為真故棄而走也雖列子猶見之而心醉以其未能¶
刳心也以其道之至於壺子以其未能絶學也故使人¶
得而相汝夫壺者以空虚不毁為體以淵眀不測為用¶
子則有出母之道以應世者故能託無相於有相之間¶
季咸則有心而感者故每入則皆曰見壺子則無心而¶
<pb:KR3k0043_WYG_068-9b>¶
應者故每至則皆曰示彼無心者踐形於無形之表彼¶
安得而相之超數於無數之先彼安得而知之季咸方¶
且累於形數而未離見見之處直以為死生若是而莫¶
之逃也故始也示之以地文則歎之以其死次也示之¶
以天壤則幸之以其生不知死本無死心滅則死生本¶
無生心生則生形之死生心之起滅心之起滅見之有¶
無也至人未始有心静而與隂同徳動而與陽同波與¶
隂同徳彼亦不得而見也必示之以地文而文者物之¶
<pb:KR3k0043_WYG_068-10a>¶
所自雜也與陽同波彼亦不得而見也必示之以天壤¶
而壤者物之所自生也示之以太冲遂以為不齊焉地¶
文則隂勝陽天壤則陽勝隂太冲則隂陽之中莫勝則¶
天地之平也萬法一致本無髙下彼見不齊焉然三者¶
皆謂之機意其動之微而見之先故得而見之也示之¶
以未始出吾宗則示出於無所示矣彼以實投我而此¶
以虚彼以有受我而此以無彼之起心役見為有盡此¶
之離人藏天為無盡以有盡相無盡殆以此季咸所以¶
<pb:KR3k0043_WYG_068-10b>¶
望之而走追之而滅也雖然壺子之告列子且曰是見¶
吾杜徳機又曰殆見吾善者機又曰是見吾衡氣機皆¶
曰吾者猶且立我至於吾與之虚而委蛇不知其誰何¶
雖吾亦䘮之示之者其誰耶相之者其誰耶故逃也壺¶
子之心太虚矣太虚之體空眀妙湛總持萬有餙之以¶
榮華而不留揮之以兵刃而不傷沃之以水而不濡燎¶
之以火而不焚一以是故爾壺子之心弔之以死受之¶
而不惡慶之以生受之而不恱名之不齊受之而不争¶
<pb:KR3k0043_WYG_068-11a>¶
彼卒自失而滅亦不以為騰而得亦以是虚爾莊周方¶
論應帝王而言此者夫帝王應世惟寂然不動故能感¶
而遂通惟退藏於宻故能吉凶與民同患一将出其宗¶
敝敝然以天下為吾患役於萬物而非所以役萬物使¶
人得而相汝可乎此古之應帝王者所以蕩蕩乎無能¶
名也¶
六象罔得𤣥珠赤水之北源含陽而不流崑崙之丘體¶
安静而不撓以况性之自本者南望則交物而起見還¶
<pb:KR3k0043_WYG_068-11b>¶
歸則渉動而旋復以况性之反本者性天一開塵境並¶
起既湛人偽遂逐大道𤣥珠其遺乎然性不可因人而¶
知使之者又其誰耶性不可有心而知索之者又其誰¶
耶使之而非集虚也索之而非黙契也是三子者智窮¶
乎所欲知目竭乎所欲見口費乎所欲言而道終弗得¶
夫何故游塵聚塊妙道皆存瓦礫糠粃至真咸在近不¶
間於眉睫逺不離於象先流出乎方寸之境縱横乎日¶
用之際追之則㝠山在前而愈逺問之則大塊非遥而¶
<pb:KR3k0043_WYG_068-12a>¶
盡迷以其索之不得故也且性本無知而知非知也性¶
本無見而見非見也性本無言而言非言也即知是性¶
以知索知反為知迷即見是性以見索見反為見礙即¶
言是性以言索言反為言縳謂之象似有而非有也謂¶
之罔似無而非無也去智而迷者靈去見而礙者徹去¶
言而縛者解此象罔所以獨得之也方其探入道之本¶
則聖如黄帝有望乃遺愚如象罔無心乃得及其㝠大¶
道之原則一性無性在得非聖一真無真在失非凡向¶
<pb:KR3k0043_WYG_068-12b>¶
也遺之黄帝亦無一毫之虧今也得之象罔亦無一毫¶
之得亘古亘今而獨露真常大感大靈而咸為覺性庸¶
詎知三子之弗得為非而象罔之得為是也故雖黄帝¶
特異之¶
七莊子逰濠梁物之所同者同乎一一之所同者同乎¶
道道之所致無所從来生者自生而生本無生形者自¶
形而形本無形凡森布於貌象聲色之間者無不具此¶
道我於物奚擇焉一性之分充足無餘一天之逰逍遥¶
<pb:KR3k0043_WYG_068-13a>¶
無累物與我咸有焉惟契物我之知者於此盖有不期¶
知而知其妙㝠契其理黙會神者先受之有不能逃逰¶
其先者此莊子所以知魚樂於濠梁之上也夫出而揚¶
游而泳無濡沫之涸無網罟之患從容乎一水之中者¶
将以是為魚之樂乎以是為樂齊諧且知之矣又奚待¶
周而後知盖魚之所樂在道而不在水周之所知在樂¶
而不在魚惟魚忘於水故其樂全惟周忘於魚故其知¶
一至樂無樂魚不知樂其樂真知無知周不期知而知¶
<pb:KR3k0043_WYG_068-13b>¶
然莊周以是契之於無物之表盖将無言恵子甞交於¶
莫逆之際盖将無問莊子於此非不能黙恵子於此非¶
不能悟以謂非問則周之言無所託非言則道之妙無¶
所見直将祛天下後世離我與物為兩者之蔽爾將物¶
自有其物則周固非魚矣是安知我而知魚之為樂也¶
耶将我自有其我則魚固非周矣是安知我不知魚之¶
樂也耶知與不知皆道之末此周所以請循其本也其¶
本未甞不知昔人甞言之矣眼如耳耳如鼻鼻如口無¶
<pb:KR3k0043_WYG_068-14a>¶
不同也在我者盖如也視死如生視富如貧視周如魚¶
視人如豕視我如人在物者盖如也如則物物皆至游¶
無非妙處奚獨濠梁之上也哉如則物物皆真樂無非¶
天和奚獨鯈魚之樂也哉吾知夫周與魚未始有分也¶
然作秋水之作始之以河伯北海若相矜扵小大之域¶
次之以蟲䕫蛇風相憐於有無之地又安知物之所以¶
一則樂之所以全故周託鯈魚之樂以卒其意而至樂¶
之說因此而作也古之眀乎至樂無有者常見於其言¶
<pb:KR3k0043_WYG_068-14b>¶
矣曰奚樂奚惡¶
八醉者墜車執物以為有所見者誠車矣認我以為實¶
所知者誠墜矣知見立而乗墜分庸詎無傷耶彼醉者¶
之全酒知以之泯見以之㝠乗不知有車墜不知有地¶
身不知有觸觸不知有傷凝然無所分焉且暫寄其全¶
於酒者猶足以外死生而忘驚懼况性天之全未始離¶
者乎天下一車爾託而乗其上者内開知見之營營外¶
逐幻化之擾擾一將傾覆於諸妄之地非直骨節之傷¶
<pb:KR3k0043_WYG_068-15a>¶
驚懼之入也一開其受萬態俱入猶醒者之覩車覆且¶
得無傷乎雖然探形之始則天地與我並生原數之先¶
則萬物與我為一奚物而謂車奚物而謂人奚物而謂¶
墜奚物而謂傷且心與物對則開天而人心與物㝠則¶
離人而天機械去而所循者天理也適莫融而所體者¶
天均也行而無跡是謂天逰動而無畛是謂天機舉不¶
足以憂之者天樂也舉不足以美之者天和也以是相¶
天無所助也以是事天無所役也夫是之謂全於天彼¶
<pb:KR3k0043_WYG_068-15b>¶
其視得失哀樂死生窮通猶醉者之墜車矣甞原周之¶
意以是說於達生之篇者以謂有生者必盡有盡者必¶
生知夫生本無生故曰内觀無心外觀無身泛觀無物¶
乃能一其性而不二養其氣而不耗合其徳而不離通¶
乎物之所造而不為奚徃而非天哉形全於天而形形¶
者未甞有耳全於天而聲聲者未甞發目全於天而色¶
色者未甞顯口全於天而味味者未甞呈夫是之謂全¶
於天是篇既託之以醉者之墜車矣又次之以復讐者¶
<pb:KR3k0043_WYG_068-16a>¶
不折鏌鋣又次之以忮心者不怨飄瓦此其何故也物¶
自無物何心於有我自無我何心於物物我未始有分¶
也故墜者不傷讐者不折飄者不怨一天之自虚矣然¶
則以其對人故謂之天一性無性况有天乎以其對開¶
故謂之藏一天無天况有藏乎悟此然後契達生之妙¶
趣也¶
九古之道術昔之語道者以謂道烏乎在曰無乎不在¶
期之以在有耶古之人常言之矣在古無古在今無今¶
<pb:KR3k0043_WYG_068-16b>¶
在隂非隂在陽非陽在逺不離眉睫在近獨髙象先在¶
聚而流出萬有在散而収歛一毫道果在有哉期之以¶
在無耶古之人常言之矣在天而天在地而地在谷滿¶
谷在坑滿坑有在於螻螘有在於瓦礫道果在無哉無¶
不在無名謂之無而真無不無也有不在有名謂之有¶
而真有不有也而在在者有無不可得而名焉昔之眀¶
在在之妙於天下者不敢以形數擬不敢以畛域睨即¶
其亘古今而自成入散殊而皆一者强名之曰古人之¶
<pb:KR3k0043_WYG_068-17a>¶
大體是猶萬水著見一月之所攝也萬竅怒號一風之¶
所鼓也萬象森羅一氣之所積也萬物紛錯一道之所¶
原也神眀得之而降出帝主得之而生成天人得之不¶
離于宗神人得之不離于精至人得之不離于真聖人¶
以是而變化君子以是而慈仁以是為法名操稽之數¶
以是為詩書禮樂之文古之人即之以為道術者非累¶
于心也故不可謂之心術非鑿于智也故不可謂之智¶
術非機也故不可謂之機術非技也故不可謂之技術¶
<pb:KR3k0043_WYG_068-17b>¶
此術者而謂之道其該徧者也惜夫大全裂于道徳之¶
一散百家諸子隨所見而自滯以謂道術有在於是也¶
其生不歌其死不哭而墨翟禽滑釐聞其風而恱之為¶
人太多為已太寡而宋鈃尹文子聞其風而恱之謑髁¶
無任而笑上賢縱脫無行而非大聖䝉駢慎到聞其風¶
而恱之以謙下為表以虚空無已闗尹老&ZX-111191;聞其風而¶
恱之此數子者或以獨任不堪而滯道或以强聒不捨¶
而滯道或以死生之說而滯道或以博大之域而滯道¶
<pb:KR3k0043_WYG_068-18a>¶
計其術之在道中猶礨空之在大澤也猶稊米之在太¶
倉也猶小石之在太山猶毫末之在馬體也自其所見¶
則殊而自其所造之道觀之則不知其殊也此何故一¶
石之微與太山均於成體一米之細與太倉均於成數¶
一礨與大澤共虚一毫與馬體皆備此百家雖裂道於¶
多方而大體未始有離也嗚呼沒百家無大全離大全¶
無百家非百家則不見大全非大全則百家不立其原¶
一也終日大全而不知大全者百姓也欲至大全而未¶
<pb:KR3k0043_WYG_068-18b>¶
及大全者賢人也已極大全而冺迹大全者聖人也堯¶
舜之相授授此者也禹湯之相傳傳此者也周公之仰¶
思思此者也仲尼之潜心潜此者也孟子之養浩養此¶
者也伊尹之先覺覺此者也莊周之書卒於是篇深包¶
大道之本力排百家之敝而終以謬悠之說無津涯之¶
辭自列於數子之末深抵其著書之跡以聖天下後世¶
孰謂周蔽於天而為一曲之士¶
十宋華子病忘宋者火所次而眀陽者性常浮而動里¶
<pb:KR3k0043_WYG_068-19a>¶
則處而非奥華則敷而離根子則又其嬰孩之時也中¶
年則湛人偽之深病忘則還性天之暫復而謂之病者¶
是世俗之病非迷罔之疾也故動而開天所以生智慧¶
静而藏天所以全淵黙徳有心則作徳於物物之知心¶
有眼則役心於物物之見知見立則方寸擾矣本然之¶
忘恬不為迷妄情之息反以為病安知夫古人語致者¶
必貴忘乎夫人相忘於道術真也魚相忘於江湖性也¶
有足則屨非真忘足則屨適矣有腰則帶非真忘腰則¶
<pb:KR3k0043_WYG_068-19b>¶
帶適矣隨烟而上下者忘火也操舟若神者忘水也醉¶
者墜而不傷忘車也兀者䘮而不見忘足也彼忘者若¶
是其真也華子之病幾其真者歟真則致一矣夫朝取¶
而夕忘一於朝也夕與而朝忘一於夕也在途而忘行¶
一於途也在室而忘坐一於室也今不識昔一於今也¶
後不識今一於後也忘取與是忘物也忘行坐是忘所¶
也卒也先後之不識非獨忘也且獨奈何以此而謂之¶
病也耶既以謂之病則宜有受之者忘則又受之者誰¶
<pb:KR3k0043_WYG_068-20a>¶
乎不知未甞問且闔室而毒之毒之弗已又從而卜之¶
不知此非吉凶之所能知也卜之不已又從而禱之不¶
知此非鬼神之所能窺也禱之弗已又從而醫之不知¶
此非隂陽之所能冦也三者無所用其術儒者又躡其¶
後而唱之欲為治之也魯者文物之地儒者仁義之術¶
大全自此所也然彼自無疑則卦卜奚占彼自無愆則¶
祈請奚禱彼自無疾則藥術奚攻欲愈其忘試化其心¶
使心有知試變其慮使慮有知露之使知寒餓之使知¶
<pb:KR3k0043_WYG_068-20b>¶
飢幽之使知眀心非一而為物耦矣其寒而知求衣其¶
飢而知求食其幽而知求眀見非獨而有對矣鑿之七¶
日混沌之七竅遂開除之一日世間之萬態俱起大怒¶
而黜妻子知其有親于我而責之深也操戈而逐儒生¶
知其有求于我而憾之切也數十年之境頓生須臾之¶
忘安得是故存亡也得失也哀樂也好惡也向也各不¶
知今也營營不已盖無心則忘有心則恐是八者安知¶
足以累心乎子貢問于孔子而怪之以其溺于博學之¶
<pb:KR3k0043_WYG_068-21a>¶
辨也孔子顧謂顔回而記之以其造于坐忘之虚也然¶
華子病忘非誠忘也方其忘則㝠然而忘及其悟也則¶
弗然而怒是将以擾擾者為妄耶黙黙者為真耶特不¶
知忘時擾擾之境自存悟時黙黙之妙非逺夫何恐之¶
有嗚呼心本無心因物則心故心亡為忘智本無智因¶
知而智故智徹為徳徹則不知忘之為忘而忘亦忘矣¶
古之人貴夫坐忘而遺照¶
　　　道家雜術　　　　　　　　馬端臨(後同/)¶
<pb:KR3k0043_WYG_068-21b>¶
按道家之術雜而多端先儒之論備矣盖清浄一說也¶
煉養一說也服食又一說也符籙又一說也經典科教¶
又一說也黄帝老子列禦冦莊周之書所言者清浄無¶
為而已而略及煉養之事服食以下所不道也至赤松¶
子魏伯陽之徒則言煉養而不言清静盧生李少君欒¶
大之徒則言服食而不言煉養張道陵冦謙之之徒則¶
言符籙而俱不言煉養服食至杜光庭而下以及近世¶
黄冠師之徒則専言經典科教所謂符籙者特其教中¶
<pb:KR3k0043_WYG_068-22a>¶
一事於是不惟清浄無為之說略不能知其㫖趣雖所¶
謂煉養服食之書亦未甞過而問焉矣然俱欲冐以老¶
氏為之宗主而行其教盖甞即是數說者而詳其是非¶
如清浄無為之言曹相國李文靖師其意而不擾則足¶
以致治何晏王衍樂其誕而自肆則足以致亂盖得失¶
相半者也煉養之說歐陽文忠公甞刪正黄庭朱文公¶
甞稱參同契二公大儒攘斥異端不遺餘力獨不以其¶
說為非山林獨善之士以此養生全年固未甞得罪於¶
<pb:KR3k0043_WYG_068-22b>¶
名教也至於經典科教之說盡鄙淺之庸言黄冠以此¶
逐食常欲與釋子抗衡而其說較釋氏不能三之一為¶
世患蠧未為甚鉅也獨服食符籙二家其說本邪僻謬¶
悠而惑之者罹禍不淺欒大李少君于吉張津之徒以¶
此殺其身栁泌趙歸真之徒以此禍人而卒自嬰其戮¶
張角孫恩吕用之之徒遂以此敗人天下國家然則柱¶
史五千言曷甞有是乎盖愈逺而愈失其真矣又曰朱¶
文公甞言佛家偷得老子好處後来道家只偷得佛家¶
<pb:KR3k0043_WYG_068-23a>¶
不好處譬如道家有箇寳藏被佛家偷去後来道家却¶
只取得佛家瓦礫殊可笑愚甞因是說而推究之仁義¶
禮法者聖賢之說也老氏以為不足為而主於清浄清¶
浄無為者老氏之說也佛氏以為不足為而主於寂滅¶
盖清浄者求以超出乎仁義禮法而寂滅者又求以超¶
出乎清浄無為者也然曰寂滅而已則不足以垂世立¶
教於是縁業之說因果之說六根六塵四大十二縁生¶
之說層見疊出宏逺微妙然推其所自實本老子髙虚¶
<pb:KR3k0043_WYG_068-23b>¶
𤣥妙之㫖増而髙之鑿而深之遂自成一家之言而後¶
来之道經反從而依倣之然較其詞采則鄙劣彌甚者¶
盖瞿曇設教最久囑付其徒亦甚至又能鼔舞天下之¶
文人才士以羽翼之推原其㫖意之所從来而潤色其¶
辭語之所未備故其為書博大竒偉不可以淺窺若老¶
子則其初固未甞欲以道徳五千言設教也羽人方士¶
借其名以自重而實不能知其說扵是就佛經脚跟下¶
竊其緒餘作諸經懴而復無羽翼潤色之者故無足觀¶
<pb:KR3k0043_WYG_068-24a>¶
盖佛襲老之精㣲泝而上之其說愈精微道襲佛之粗¶
淺㳂而下之其說愈粗淺矣然此論其藴奥也今之黄¶
冠釋子俱未甞究竟至此而特以其科教之所謂濟生¶
度死希求福利者行於世而舉世宗之莫敢有異說愚¶
甞論之二教所謂濟㧞幽途者俱妄也不足復議至於¶
祈求以希福之說雖達生知命者所不為然以理觀之¶
則道教為優何也盖人受生於天地禀氣於隂陽五行¶
日月星辰實照臨之山川神祗實擁䕶之則夫疾痛而¶
<pb:KR3k0043_WYG_068-24b>¶
呼籲厄難而叩禱首過雪愆祈恩請福而天地眀神鑒¶
其懇誠為之悔禍降祥則亦理之所有雖曰道經中所¶
謂天神地祗皆領之國家之祠官為臣庶者不當僭有¶
所祈然子路曰禱爾于上下神祗孟子曰雖有惡人齋¶
戒沐浴則可事上帝則亦為臣庶而言且古今異宜禮¶
亦因時而以義起古者士惟一廟今士庶莫不祀其髙¶
曽古者支子不祭今無有不祀其先者古者有䘮不祭¶
今亦不然先儒講論及此固未甞病其僭瀆而必欲復¶
<pb:KR3k0043_WYG_068-25a>¶
古之禮制也則夫臣庶士民之家茍有災厄而為之祈¶
籲天地醮祭星辰黄冠師者齋眀盛服露香叩首達其¶
誠悃乃古者祝史巫覡薦信鬼神之遺意盖理之所有¶
而亦人情之所不能免也至以三清為三炁五方為五¶
炁九天為九炁雖不能必其有無然其說亦通特不當¶
指太清為老子盖務尊其師而反流於僭妄耳釋流見¶
道家科教之有是說也乃從而效之以其所謂諸佛菩¶
薩者美其名曰無量夀曰消災熾盛曰救苦救難而以¶
<pb:KR3k0043_WYG_068-25b>¶
為所求必得所禱必應且佛氏所謂悲閔衆生而為之¶
導師者不過欲其脫離三業而躋之十地除去無眀而¶
納之真如懴悔扵既徃覺悟扵方来以共成佛道耳福¶
禍之司非其任也彼方以空寂為賢則豈復預災祥吉¶
㓙之事以色相為妄則豈復歆供養香乳之奉乃盛作¶
莊嚴僕僕亟拜以希福利不亦疎乎然則二氏固互相¶
倣效者也理致之見於經典者釋氏為優道家強欲效¶
之則祗見其膚淺無味祈禱之具於科教者道家為優¶
<pb:KR3k0043_WYG_068-26a>¶
釋氏強欲效之則祗見其荒誕不切矣¶
　　　脩煉三妙音¶
晁文元公逈少聞方士之術凡人耳有靈響目有神光¶
其聽於静中若鈴聲逺聞耆年之後愈覺清澈公名之¶
曰三妙音一曰幽泉潄玉二曰清磬摇空三曰秋蟬曵¶
緒¶
　　　覺性　　　　　　　　　　儲　泳¶
人惟一覺性耳覺之一字可以斷疑情祛邪妄一雜亂¶
<pb:KR3k0043_WYG_068-26b>¶
返真常人茍氣宇清眀心神虚朗邪昧何從而入惟其¶
昏擾濁亂自生顛倒見解故外邪客氣乗之然外邪客¶
氣即我之顛倒見解而已非外来也由内不自正故曰¶
外邪心無所主故曰客氣當知覺性易昏惟誠以養之¶
則眀定以持之則清清眀之極道乃可成盡敬事神不¶
若還以事其性天之神也¶
　　　道徳經　　　　　　　　　通　考¶
晁氏曰李耳撰以周平王四十二年授闗尹喜凡五千¶
<pb:KR3k0043_WYG_068-27a>¶
七百四十有八言八十一章言道徳之㫖予甞學焉通¶
其大㫖而悲之盖不幸居亂世憂懼者所為之書乎不¶
然何其求全之甚也古之君子應世也或知或愚或勇¶
或怯惟其當之為貴初不滯於一曲也至于成敗生死¶
則以為有命非人力所能及不用智於其間以求全特¶
隨其所遇而處之以道耳是以臨禍福得䘮而未甞有¶
憂懼之心焉今耳之書則不然畏眀之易暗故守以昏¶
畏寵之必失故不辭辱畏剛之折則致柔畏直之挫則¶
<pb:KR3k0043_WYG_068-27b>¶
致曲畏厚亡也則不敢多藏畏盈溢也則不如其已既¶
貴矣畏其咎故退功成矣畏其去故不居凡所知雄守¶
雌知白守黒以懦弱謙下為道者其意盖曰不如是則¶
将不免於咎矣用此觀之豈非所謂求全也哉嗟夫人¶
惟有意於求全故中懐憂懼先事以謀而有所不敢為¶
有所不敢為則其蔽大矣此老子之學所以雖深約博¶
大不免卒列扵百家而不為天下達道歟¶
　　　老子　　　　　　　　　　葉　適¶
<pb:KR3k0043_WYG_068-28a>¶
言老子所自出莫著於孔子家語世家曽子問老子列¶
𫝊盖二戴記孔子從老聃助祭於巷黨云云使佚子死¶
下殤有墓禮家儒者所𫝊也司馬遷記孔子見老&ZX-111191;歎¶
其猶龍遁周藏史至闗闗令尹喜強之著書乃著上下¶
篇言道徳之意非禮家儒者所𫝊也以莊周言考之謂¶
闗尹老聃古之博大真人亦言孔子贊其為龍則是為¶
黄老學者借孔子以重其師之辭也二說皆塗引巷援¶
非有眀據然遷謂世之學老子則絀儒學儒學亦絀老¶
<pb:KR3k0043_WYG_068-28b>¶
子稱指必類乃好惡之實情烏得舉其所詘而亦謂孔¶
子聞之哉且使&ZX-111191;果遁周藏史甞教孔子以故記雖心¶
所不然而欲自眀其說則今所著者豈無緒言一二辨¶
析於其間而故為巖居川㳺素隠特出之語何耶然則¶
教孔子者必非著書之老子而為此書者必非禮家所¶
謂老&ZX-111191;妄人訛而合之爾自伏羲以来漸有文字三墳¶
八索今不傳於世大抵多言變化儻慌非世教所用非¶
人心所安故堯舜禹臯陶以至周公孔子損削弗稱管¶
<pb:KR3k0043_WYG_068-29a>¶
子尚權謀子華子言仁義其人老子並時或相先後亦¶
皆與道徳之意相首尾盖老子之學乃昔人之常至其¶
盡去謬悠不根之談而精於事物之情偽執其機要以¶
御時變則他人之為書固莫能及也然遷既以為不知¶
所終又以為夀百六十嵗又其居自有鄉里又以為有¶
子為魏将𫝊至漢而所謂教孔子之老聃著書之老子¶
乃不能辯其本事而徒詳於末流則非余所知也¶
　　　老子註解序　　　　　　　王　雱¶
<pb:KR3k0043_WYG_068-29b>¶
昔老子當道術之變故書九九篇以眀生生之理而末¶
世為學蔽於前世之緒餘亂於諸子之異論智不足以¶
眀真偽乃或以聖人之經與楊墨之書比雖有讀者而¶
燭理不深乃復髙言矯世去理彌逺今世𫝊註釋王弼¶
張說兩家經文殊舛互有得失害於理意者不一今輙¶
參對定於至當而以所聞句為之解聖人之言既為難¶
盡而又知之所及辭有不勝覽者以意逆志則吾之所¶
發亦過半矣書成於熙寜三年七月十二日竊甞論曰¶
<pb:KR3k0043_WYG_068-30a>¶
聖人雖多其道一也生之相後越宇宙而同時居之相¶
去異天壤而共處故其有言如首之有尾外此道者皆¶
邪說也然而道一者言固不同言同者道固不一而世¶
儒徒識其言故以言同者為是不知其道故以道一者¶
為非易曰一隂一陽之謂道老子曰既得其母以知其¶
子誠如是則推五行之殊觀四時之變視形度志以參¶
萬物則聖不言吾其知之矣故道嵗也聖人時也自堯¶
舜至於孔子禮章樂眀寓之以形名度數而精神之運¶
<pb:KR3k0043_WYG_068-30b>¶
炳然見於制作之間定尊卑别賢否以臨天下事詳物¶
衆可謂盛矣盖於時有之則秋夏是也夏反而為秋秋¶
則歛其散而一之落其華而實之以辨物為徳以復性¶
為常其志静其事簡夫秋豈期於反夏乎盖将以成嵗¶
而生物也於是時動植之死者過半然豈天命之至果¶
非小智之所及邪秋盖非嵗之終也則又有至者焉故¶
四時之變於吾有之則幼壯老死是也𫝊曰終身由之¶
而不知其道者其是之謂乎嗚呼學道而不期於死之¶
<pb:KR3k0043_WYG_068-31a>¶
說則亦何以學為哉朝聞道夕死可矣則所謂道者貴¶
乎可以生死也誠知道徳之誠而遡其所歸則死生之¶
說盡矣故余盡心焉¶
　　　列子　　　　　　　　　　(葉/黄)　(適髙似孫/震)¶
葉石林曰列子天瑞黄帝兩篇皆其至理之極盡言之¶
而不隠故與佛書直相表裏所謂莊語者也自周穆王¶
以後始漸縱弛談譎縱横惟其所欲言盖慮後人淺狭¶
難與直言正理則設為詭辭以激之劉向弗悟遂以為¶
<pb:KR3k0043_WYG_068-31b>¶
不似一家之書張湛微知之至於逐事為注則又多迷¶
失然能知其近佛是時佛經到中國者尚未多亦不易¶
得矣要之讀老氏莊列三書皆不可正以言求其間自¶
有莊語有荒唐之辭如佛氏至唐禪宗自作一種語自¶
與諸經不類亦此意也¶
髙氏子略曰太史公史殊不傳列子如莊周所載許由¶
務光之事漢去古未逺也許由務光徃徃可稽遷猶疑¶
之所謂禦冦之說獨見於寓言耳遷於此詎得不致疑¶
<pb:KR3k0043_WYG_068-32a>¶
耶周之末篇叙墨翟禽猾釐慎到田駢闗尹之徒以及¶
於周而禦㓂獨不在其列豈禦㓂者其亦所謂鴻䝉列¶
缺者歟然則是書與莊子合者十七章其間尤有淺近¶
迂僻者特出於後人㑹稡而成之耳至於西方之人有¶
聖者焉不言而自信不化而自行此故有及於佛而世¶
尤疑之夫天毒之國紀于山海竺乾之師聞于柱史此¶
楊文公之文也佛之為教已見於是何待於此時乎然¶
其可疑可恠者不在此也¶
<pb:KR3k0043_WYG_068-32b>¶
黄震氏曰列子才穎逸而性沖澹生亂離而思寂寞黙察¶
造化消息之運於是乎輕死生遺世事其静退似老&ZX-111191;而實¶
不為老&ZX-111191;老聃用隂術而列子無之其誕謾似荘周而亦不¶
為荘周荘周侮前聖而列子無之不過愛身自利其學全¶
類楊朱故其書有楊朱篇凡楊朱之言論備焉而張湛序其¶
書乃謂徃徃與佛經相參余按列子鄭人而班馬不以預¶
列𫝊其書八篇雖與劉向校讐之數合實則典午氏渡江¶
後方雜出于諸家其皆列子之本真與否殆未可知今考¶
<pb:KR3k0043_WYG_068-33a>¶
辭㫖所及疑於佛氏者凡二章其一謂周穆王時西域¶
有化人来殆於指佛然是時佛猶未生而所謂騰而上¶
中天化人之宫者乃稱神㳺歸於說夢本非指佛也其¶
一謂商太宰問聖人於孔子孔子歴舉三皇五帝非聖¶
而以聖者歸之西方之人殆於指佛然孔子決不黜三¶
五聖人而顧泛指西方為聖且謂西方不化自行蕩蕩¶
無能名盖寓言華胥國之類絶與寂滅者不侔亦非指¶
佛也使此言果出於列子不過寓言不宜因後世佛偶¶
<pb:KR3k0043_WYG_068-33b>¶
生西域而遂以牽合使此言不出於列子則晉人好佛因¶
列子多誕始寄影其間冀為佛氏張本耳何相參之有¶
哉且西域之名始於漢武列子預言西域其說尤更可¶
疑佛本言戒行而後世易之以不必持戒者其說皆隂¶
主列子皆斯言實禍之不有卓識孰能無惑耶¶
中山公子牟恱楚人公孫龍詭辭而樂正子輿非之至¶
斥以設令發於餘竅子亦将承之其論甚正而列子載¶
焉此誕說波流中砥柱也又謂慎爾言将有知之慎爾¶
<pb:KR3k0043_WYG_068-34a>¶
行将有隨之廢在身稽在人湯武愛天下故王桀紂惡¶
天下故亡此所稽也又謂甞觀神農有炎之徳稽虞夏¶
商周之書度諸法士賢人之言所以存亡廢興而不由¶
此道者未之有也凡皆異乎列子平日之言為八篇之¶
最粹楊朱㧞一毛利天下不為而列子宗之盖愛身者¶
也然謂舜禹周孔之聖為自苦謂桀紂之縱為自得謂¶
子産屈於公孫朝公孫穆荒滛酒色之辨而謂朝穆真¶
人且力排貴生愛身之為非是又何自背其平日區區¶
<pb:KR3k0043_WYG_068-34b>¶
之守耶此為八篇之最舛¶
　¶
　¶
　¶
　¶
　¶
　¶
　稗編卷六十八¶
