# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.273996
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷六十九
<pb:KR3k0043_WYG_069-1a>¶
欽定四庫全書¶
　稗編卷六十九　　　　　明　唐順之　撰¶
　　諸家二十七(道/)¶
　　　文子　　　　　　　　　　黄　震¶
文子者老子弟子也其書稱平王問道其言曰玉在山¶
而草木潤珠生淵而岸不枯荀子取之譬若積薪燎後¶
者處上汲黯取之再實之木其根必傷明徳后取之用¶
兵有五有義兵有應兵有忿兵有貪兵有驕兵義兵王¶
<pb:KR3k0043_WYG_069-1b>¶
應兵勝忿兵敗貪兵死驕兵滅魏相取之臨河欲魚不¶
如歸而織網董仲舒取之孔子無黔突墨子無暖席班¶
固杜甫韓愈取之心欲小志欲大智欲圓行欲方孫思¶
邈取之徳均則衆者勝寡力敵則智者制愚陸抗取之¶
欲治之主不世出王吉取之寸而度之至丈必差銖而¶
解之至石必過石稱丈量徑而寡失枚乗取之山有猛¶
獸林木為之不斬園有螫蟲葵藿為之不採國有賢臣¶
折衝千里鄭昌取之文之所加者深則權之所服者大¶
<pb:KR3k0043_WYG_069-2a>¶
徳之所施者愽則威之所制者廣班固刑法志取之人¶
之将疾必先厭魚肉之味國之将亾必先惡忠臣之語¶
越絶劉子取之乳犬之噬虎伏鷄之搏貍何休注公羊¶
取之又曰士有一定之論女有不易之行同言而信信¶
在言前同令而行誠在令外狡兎得而獵犬烹高鳥盡¶
而良弓藏皆見此書其見於列荘淮南子者不可縷數¶
　　　論隂符經　　　　　　　　(黄/朱)　(震/熹)¶
經以符言既異矣符以隂言愈異矣首云觀天之道執¶
<pb:KR3k0043_WYG_069-2b>¶
天之行盡矣天之道固可觀天之行其可執耶謂五行¶
為五賊謂三才為三盜五行豈可言賊三才豈可言盜¶
又曰天有五賊見之者昌三盜既宜三才既安賊豈所¶
以為昌盜豈所以為安耶若謂人知其神而神不知不¶
神所以神此本老聃可道非道之説后世有偽為道書¶
者曰常清淨經有偽為佛書者曰般若經千變萬化皆¶
不出反常一語初非異事乃雷同語耳言用兵而不能¶
明其所以用兵言脩煉而不能明其所以脩煉言鬼神¶
<pb:KR3k0043_WYG_069-3a>¶
而不能明其所以鬼神盖異端之士掇拾異說而本無¶
所定見者豈此其所以爲隂符歟然則人主安用此書¶
爲也唐永徽五年嘗敕褚遂良冩一百二十卷不知果¶
然否近世大儒亦加品題則事之不可曉者¶
朱子曰隂符經恐是唐李筌所為是他著意去做學那¶
古文何故只因他說起便行於世某向以語伯恭伯恭¶
亦以爲然一如麻衣易只是戴氏自做自解文字自可¶
認道夫曰向見南軒跋云此真麻衣道者書也曰敬夫¶
<pb:KR3k0043_WYG_069-3b>¶
看文字甚踈閭丘主簿進黄帝隂符經𫝊先生說握竒¶
經等文字恐非黄帝作唐李筌爲之聖賢言語自平正¶
都無許多嶢﨑閭丘次孟謂隂符經所謂自然之道靜¶
故天地萬物生天地之道浸故隂陽勝隂陽相推變化¶
順矣此數語雖六經之言無以加先生謂如閭丘此等¶
見處儘得隂符經云天地之道浸這句極好隂陽之道¶
無日不相勝只管逐些子挨出這箇退一分那箇便進¶
一分問隂符經云絶利一源曰絶利而止守一源問隂¶
<pb:KR3k0043_WYG_069-4a>¶
符經三反晝夜是如何曰三反如學而時習之是貫上¶
文言言専而又審反是反反覆覆三反晝夜之説如脩¶
養家子午行持今日如此明日如此做得愈熟愈有効¶
騐¶
　　　隂符經注序(論用兵/本仁義)　　　　　吳　萊¶
予聞隴西李筌嘗得黄帝隂符經讀之數千徧竟不能¶
略通後遇驪山姥始章句觧釋盖甚怪矣自言神農氏¶
衰蚩尤暴横黄帝三年百戰而未及有功天命𤣥女教¶
<pb:KR3k0043_WYG_069-4b>¶
以兵機賜以九天六甲兵信之符皆出自天機合乎神¶
智者筌又别著太白隂經閫外春秋以輔行其説强兵¶
勝敵豈必務貫於此經而後能然耶廣漢鄭山古曾語蜀¶
黄承真蜀宫大火甲申乙酉則殺人無數我授汝秘術¶
庶幾少減於殺伐幸汝詣朝堂陳之陳而不受汝當死¶
泄天秘也已而蜀王不聼而承真死孫光憲竊窺其¶
書題曰黄帝隂符然與今經本寔不同不知此又何書¶
也若乃筌務用兵而山古又欲務禁兵此果何耶夫老¶
<pb:KR3k0043_WYG_069-5a>¶
聃本道家之祖而其書多寓於術自其一心之靜天旋¶
地轉陽嘘隂翕而世故之萬變者縱横錯竪恫疑禁格¶
悉出於其彀而莫能逃乎是也是故世之言兵者考諸¶
道術流於䜟記洞乎飛伏孤虚察夫龍虎鳥蛇此殆孫¶
吳韓白韜略機謀之所尚者然非儒者之正論也新安¶
朱安國當光堯南渡之際每咎當世用兵講武之失故¶
注是經雖然天下之時勢日殊而兵難隃度茍取古人之¶
糟粕而强謂我知兵是即趙括之不知變也自太祖始¶
<pb:KR3k0043_WYG_069-5b>¶
得天下太宗即懲五代藩鎮䟦扈之亂急於偃武而脩¶
文降及數世搢紳逢掖之士寖耻言兵兵日弱矣遂至¶
故都淪䘮三鎮隳沒君臣将相逃犇潰散夷夏盜賊蟠¶
踞糾結卒使王業偏安於山海﨑嶇之間不復自振此¶
誠有可憾者然而撫摩疲民収合遺燼猶足以守此三¶
百餘年之命脉而不遽至於泯滅者豈在兵耶是故承¶
桑氏以文事而衰有扈氏以武功而敗文武二途要皆¶
可以亡國踣家而天下時勢之所在不以兵强而存不¶
<pb:KR3k0043_WYG_069-6a>¶
以兵寡而亡者抑可睹矣凡吾儒者之言兵本以仁義¶
言兵而深不欲以孫吳韓白韜畧機權而言兵孟子請¶
罷秦楚之兵則曰去利而懷仁義荀卿論兵於趙孝成王¶
前則亦曰魏氏之技擊秦人之武力桓文之節制咸不¶
敵湯武之仁義是盖仁義云者實當世用兵講武之本¶
也雖使黄帝𤣥女誠有所謂隂符則上篇演道中篇演法¶
下篇演術千變萬化出無入有要之亦不能有外乎此¶
者又況李筌鄭山古道家狡獪之流耶惜乎安國儒者¶
<pb:KR3k0043_WYG_069-6b>¶
自有正論何獨用是而後為言兵者耶¶
　　　參同契　　　　　　　　　朱　熹(後同/)¶
參同契所言坎離水火龍虎鉛汞之屬只是互換其名¶
其實只是精氣二者而已精水也坎也龍也汞也氣火¶
也離也虎也鈆也其法以神運精氣結而爲丹陽氣在¶
下初成水以火煉之則凝成丹其説甚異内外異色如¶
鴨子卵真箇成此物參同契文章極好盖後漢之能文¶
者為之其用字皆根括古書非今人所能觧以故皆為¶
<pb:KR3k0043_WYG_069-7a>¶
人妄觧其中有云千周粲彬彬兮萬遍将可覩神明或¶
告人兮魂靈忽自悟言誦之乆則文義要訣自見又曰¶
二用無爻位周流行六虚二用者用九用六九六亦坎¶
離也六虚者即乾坤之初二三四五上六爻位也言二¶
用雖無爻位而常周流乎乾坤六爻之間猶人之精氣¶
上下周流乎一身而無定所也世有龍虎經云在參同¶
契之先季通亦以為好及得觀之不然乃櫽括參同契¶
之語而為之也又曰參同契為艱深之詞使人難曉其¶
<pb:KR3k0043_WYG_069-7b>¶
中有千周萬遍之説欲人之熟讀以得之也大槩其説¶
以為欲明言之恐泄天機欲不説來又却可惜¶
　　　論脩養¶
人言仙人不死不是不死但只是漸漸銷融了不覺耳¶
盖他能煉其形氣使查滓都銷融了惟有那些清虚之¶
氣故能升騰變化漢書有云學神仙尸觧銷化之術看¶
得來也是好則决然乆後亦須散了且如秦漢間所説¶
仙人後來都不見了國初説鍾離權吕洞賔之屬後來¶
<pb:KR3k0043_WYG_069-8a>¶
亦不見了近來人又説劉高尚過幾時也則休也長孺¶
説脩養般運事曰只是屛氣減息思慮自少此前軰之¶
論也今之人傳得法時便授與人更不問人肥與瘠怯¶
與壮但是一律敎他未有不敗不成病痛者因論道家¶
脩養有黙坐以心縮上氣而致閉死者曰心縮氣亦未¶
為是某嘗考究他妙訣只要神形全不撓動故老子曰¶
心使氣則强纔使氣便不是自然只要養成嬰兒如身¶
在這裏坐而外面行者是嬰兒但無功夫做此其𨗳引¶
<pb:KR3k0043_WYG_069-8b>¶
法只如消息皆是下䇿¶
　　　司馬子㣲天隠子注後序　　吳　萊¶
司馬子㣲天隠子注一卷八篇天隠子亡其姓族邑里¶
或曰子㣲託之者也夫黄老之説始自黄帝老子太史¶
公老子列傳則稱其以自隠無名為務至其道乃曰無¶
為自化清淨自正無他異也當漢初黄老盛行至武帝¶
又好神仙文成五利之徒迃誣怪譎之士神光巨跡千¶
變百幻雖嘗一致橋山之祠欲追黄帝之遺風者獨不¶
<pb:KR3k0043_WYG_069-9a>¶
及老子神仙方技豈又與道家戾歟東漢以來世之儒¶
者方以天文卦候為内學而為天子公卿之所賔禮甚¶
則㗖於鬼道左慈啓之葛𤣥紹之𤣥之後則有鄭君鄭¶
君之後則有葛洪葛洪之後則有陶𢎞景洪與𢎞景本¶
儒者當天下多故欲自縱於方外逸民之間一傳而王¶
逺之再傳而潘師正三傳而吳筠司馬子㣲考其學今¶
天隠子之所述已盡之矣子觀天隠子沖澹而閒曠虛¶
靚而寡欲黄老之遺論耳然而龍虎鉛汞抽添吐納之¶
<pb:KR3k0043_WYG_069-9b>¶
事未之及也豈或秘而不言歟夫以老子之脩道養夀¶
雖太史公猶不盡信又況後世之迃誣恠譎者可必得¶
而悉徴之歟自今道家而言彼謂性宗儒者則曰此心¶
也必主於覺彼謂命宗儒者則曰此氣也必保其純一¶
天人逹性命因其血肉口鼻之粗而得與造化溟涬同¶
入於無盡之妙此古之人所以長生而不死者豈或别¶
有其術歟不然天隠子之學亦止於是而已歟或曰孔¶
子嘗師老子吾聖人盖尸解者也特以語恠而不言故¶
<pb:KR3k0043_WYG_069-10a>¶
曰述而不作信而好古竊比於我老彭老則老聃彭則彭¶
祖也雖然老子東周一柱下史耳幽王時有伯陽父顯王¶
時有史儋本是二人且不與老子同時老子固壽矣太史¶
公欲合伯陽父史儋為一人且為老子則亦疑弗能定也¶
彭祖本大彭氏國陸終氏第三子當堯時始封又國語曰¶
大彭豕韋則商滅之注謂在武丁時自堯至武丁中興上¶
下且七八百年亦無縁大彭之國自興至滅止當彭祖一¶
世世之言彭祖壽者吾又可得而必信之歟盖孔子所言¶
<pb:KR3k0043_WYG_069-10b>¶
老彭自是商之賢大夫不謂老聃彭祖也老子嘗問禮矣¶
彭祖者竟何為耶豈或果有養生之說耶嗚呼吾聖人未¶
嘗言養生然亦未嘗不養生禮者所以節其動容周旋樂¶
者所以發於詠歌舞蹈禮樂不可斯湏去身無非養也固¶
未嘗以養生言也天地隂陽闔闢屈伸之變亦何所不有¶
夫又何謂乎尸解矣哉嗚呼天隠子逺矣吾将東徃海上¶
廣桑而問焉庶幾果有所遇而必得之者耶¶
　　　送許從善還閩序　　　　　宋　濓¶
<pb:KR3k0043_WYG_069-11a>¶
予嘗覽劉向列仙𫝊見其所載竒名詭姓與夫驚世駭¶
俗之事甚悉而存鍊解化之術畧不一言之豈寳秘隂¶
陽之機而不露耶抑亦得其人而後度耶雖然老荘文¶
列四子之書亦往往及之矣要不出致虚極守静篤二¶
語盖虚則洞然涵乎太一静則凝然萃乎太和虚非極¶
無以收純一之効静非篤無以臻純黙之功馴而致之¶
與道盖不逺矣自時厥後靈均發為一氣孔神於中夜¶
存之言魏伯陽著為參同契復陽秘而隂洩之皆不敢¶
<pb:KR3k0043_WYG_069-11b>¶
畔其説也嗚呼斯非學仙者之準䋲也耶宋金以來說¶
者滋熾南北分為二宗南則天台張用成其學先命而¶
後性北則咸陽王中孚其學先性而後命命為氣之根¶
性為理之根雙體雙用雙脩雙證奈何岐而二之苐所入¶
之門或殊故學之者不能不異然其致守之法又不過一¶
之與和而已一者萬之對也萬則紛紜而不定惟一能貫¶
之和者戾之反也戾則參差而不齊惟和能全之長生久¶
視之道其不本於此乎所謂安鼎者非𤣥闗一竅也安乎¶
<pb:KR3k0043_WYG_069-12a>¶
此也採藥者非龍虎鉛汞也采乎此也用火者非進退¶
抽添也用乎此也固不可有意而求亦不可𡨕然而忘¶
去也聞閩南有武夷山其髙萬丈薄太清而凌飛霞多¶
有隠君子棲遯巖穴間從善試以予言質之必大愕曰¶
是儒何人其論九還神丹之道何其與吾黨異乎又當¶
辨其離合以告從善也¶
　　　陽神隂爽之説　　　　　　儲　泳¶
有客舉倩女離魂話因及張紫陽與雪竇禪師入定事¶
<pb:KR3k0043_WYG_069-12b>¶
謂雪竇以禪定成至隂之爽故不能持物而還紫陽以¶
金丹凝至陽之神故能持果而返此事之有無不必深¶
辯大槩先輩以此别性宗與形神俱妙之功用不同耳¶
因語客曰陽神能運物隂爽不能運固也今山魈物精¶
邪鬼而已飛瓦走石運致寳貨瞬息千里謂之陽神可¶
乎客不能對後每以此問人莫得其説嗚呼知此説者¶
其知性命之所以不同歟¶
　　　䟦長春子手帖　　　　　　宋　濓¶
<pb:KR3k0043_WYG_069-13a>¶
右長春真人丘公與其弟子宋道安手帖首言吾宗承¶
傳次第非一朝夕盖自東華少陽君得老&ZX-111191;之道以授¶
漢鍾離權權授唐進士吕巖遼進士劉操操授宋之張¶
伯端伯端授石泰泰授薛道光道光授陳楠楠授白玉¶
蟾玉蟾授彭耜此則世所號南宗也巖授金之王嚞嚞¶
授七弟子其一即公餘曰譚處端曰劉處𤣥曰王處一¶
曰郝大通曰馬鈺及鈺妻孫不二此則世所號壮宗也¶
又言全真之名自知明君始知明嚞之字也咸陽村人¶
<pb:KR3k0043_WYG_069-13b>¶
凡三易名字初為中孚允卿再為世雄徳威合今為三¶
也大定丁亥閏七月十八日知明抵寧海州鈺之夫婦首¶
師事之遂築室於其南園題曰全真庵四方學者咸集¶
自是凡宗其道者皆號全真道士云公以興定己夘受¶
詔見我元太祖皇帝於祭蠻國弟子十八太師皆從庚¶
辰二月入燕城辛巳三月踰嶺而北七月至阿不罕山¶
壬午四月見止大雪山之陽癸未五月辭歸公雖寄跡¶
老子法中而心實欲匡濟斯民天道好生惡殺之言未¶
<pb:KR3k0043_WYG_069-14a>¶
嘗去口是以上簡帝知寵賚優渥金虎玉符照耀林谷¶
亦可謂極外臣之榮矣觀是帖者尚當如天書雲篆改¶
瞻易視毋徒弊弊焉寘議於筆墨間可也公名處機字¶
通宻世居登州初隠崑崙山烟霞洞後主京師長春宫¶
嘗自號曰長春子云¶
　　　麻衣易　　　　　　　　　馬端臨¶
李潜序曰此書頃得之廬山一異人或有疑而問者余¶
應之云何疑之有顧其議論可也昔黄帝素問孔子易¶
<pb:KR3k0043_WYG_069-14b>¶
大傳世尚有疑之嘗曰世固有能作素問者乎固有能¶
作易大傳者乎雖非本真是亦黄帝孔子之徒也余於¶
正易心法亦曰世固有能作之者乎雖非麻衣是乃麻¶
衣之徒也胡不觀其文辭議論乎一滴真金源流天造¶
前無古人後無來者翩然於羲皇心地上馳騁實物外¶
眞仙之書也讀來十年方悟浸漬觸類以知易道之大¶
如是也得其人當與共之南軒張子曰嗚呼此真麻衣¶
道者之書也其説獨本於羲皇之畫推乾坤之自然考¶
<pb:KR3k0043_WYG_069-15a>¶
卦脉之流動論反對變復之際深矣其自得者歟希夷隠¶
君實𫝊其學二公髙視塵外皆有長往不来之願抑列禦¶
冦莊周之徒歟雖然概以吾聖門之法則未也形而下者¶
謂之器或者有未察歟其説曰六十四卦惟乾與坤本之自¶
然是名真體又曰六子重卦乾坤雜氣悉假合無有定實¶
予則以為六子重卦皆乾坤雜氣之妙用真實自然非假合也¶
希夷述其説曰學者當於羲皇心地上馳騁無於周孔脚足¶
下盤旋予則以為學易者須於周孔脚足下尋求然後羲皇¶
<pb:KR3k0043_WYG_069-15b>¶
心地上可得而識推此可概見矣然其書之𫝊固非牽於文¶
義鑿於私意者所可同年而語也¶
朱子曰此書詞意凡近不類一二百年文字如所謂雷¶
自天下而發山自天上而墜皆無理妄談所謂一陽生¶
於子月而應於卯月乃術家之小數所謂由破體之乃¶
成全體則爐火之末技所謂人間萬事悉是假合乃佛¶
者之幻語必近年術數末流道聴塗説掇拾老佛醫卜¶
諸説之陋者以成此書後二年守南康有前湘隂主簿¶
<pb:KR3k0043_WYG_069-16a>¶
戴師愈者求謁即及麻衣易因復扣之宛然此老所作¶
欲馳報敬夫敬夫已下世時當塗守李侍郎夀翁雅好¶
此書亟以書來曰即如君言斯人而能為此書亦吾所¶
願見幸為津致之戴不乆即死而夀翁亦得請西歸矣¶
又曰麻衣易是戴師愈作太平州刋本第二䟦即其人¶
也昨親見之甚稱此易以為得之隠者問之不肯明言¶
其人某適到其家見有一冊雜録乃戴自作其言與麻¶
衣易說相類及戴死其子弟将所作易圗來看乃知真戴¶
<pb:KR3k0043_WYG_069-16b>¶
所自作也¶
陳氏曰舊傳麻衣道者授希夷先生崇寧間廬山隠者¶
李潜得之凡四十二章盖依託也朱侍講云南康主簿¶
戴師愈撰乃不喞&ZX-111405;底禪不喞&ZX-111405;底脩養法不喞&ZX-111405;底¶
時日法王炎曰洛水李夀翁侍郎喜論易炎嘗問曰侍¶
郎在當塗板行麻衣新説如何李曰程沙随見屬炎曰¶
恐托名麻衣耳以撲錢背面喻八卦隂陽純駁此鄙説¶
也以泉雲雨為陽水以澤為隂水與夫子不合李曰然¶
<pb:KR3k0043_WYG_069-17a>¶
然亦有兩語佳炎曰豈非學者當於羲皇心地上馳騁¶
不當於周孔脚足下盤旋耶然此二語亦非也無孔周¶
之辭則羲皇心地學者何從探之李無語李名椿¶
　　　陳摶　　　　　　　　　　邵伯温¶
陳摶字圖南譙郡人舉進士不第或云唐長興中進士¶
有大志隠武當山有詩曰他年南面去記得此山名張¶
鄧公改南面為岳題其後云蘚壁題詩志何大可憐今¶
華老圖南嘗乗白騾從惡少年數百欲入汴州中途聞¶
<pb:KR3k0043_WYG_069-17b>¶
藝祖登極大笑曰天下於是定矣遂入華山為道士葺¶
雲臺觀居之¶
　　　脩煉　　　　　　　　　　蘇軾¶
坎離龍虎東坡云人之生死未有不自坎離者坎離交¶
則生分則死離為心坎為腎龍者汞也精也血也出於¶
腎而肝藏之坎之物也虎者鉛也氣也力也出於心而¶
肺主之離之物也不學道者其龍常出於水故龍飛而¶
汞乾其虎常出於火故虎走而鉛枯故真人曰龍從火裏¶
<pb:KR3k0043_WYG_069-18a>¶
出虎向水中生人能正坐瞑目調息以乆為功則丹田¶
濕而水上行蓊然如雲蒸于泥丸火為水妃熱必從之¶
則所謂龍從火裏出也龍出於火則龍不飛而汞不乾¶
旬日之外腦滿而腰足輕常捲舌上䑛懸癰乆則汞下¶
入口嚥送至丹田乆則化為鈆此所謂虎向水中生也¶
丹經言鼎爐是安身立命也採藥是収斂精神也火候¶
是操存之意也沐浴是日新之功也抽添是勤怠之節¶
也¶
<pb:KR3k0043_WYG_069-18b>¶
　　　尸觧　　　　　　　　　　太平廣記(後同/)¶
凡今之人死必視其形如生乃尸觧也足不青皮不皺¶
亦尸觧也目光不毁頭髪盡脱不失其形骨者皆尸觧¶
也有未歛而失尸者有人形猶在而無復骨者有衣在¶
形去者有髪脱而形去者白日去謂之上尸觧夜半去¶
謂之下尸觧向曉暮之際謂之地下主者得仙真誥¶
　　　仙品¶
仙有數品華隂山神告劉根曰汝今髓不滿血不暖氣¶
<pb:KR3k0043_WYG_069-19a>¶
少聴減筋急肉沮必欲長生必先治病十二年乃可服¶
仙藥藥有上下仙有數品不知房中之事行氣導引并¶
神藥者不能仙也藥上者為九轉還丹太一金液服之¶
皆立登天其次有雲母雌黄之屬雖不即乗雲亦可役¶
使鬼神次乃草木諸藥止可數百歲如欲長生先去三¶
尸三尸常以月望晦朔上天白人間罪過使人不夀盖¶
人身中神欲得人生三尸欲人死人死則散而為鬼¶
歆享祭祀故欲人死也凡人夣與惡人鬪乃尸與人神¶
<pb:KR3k0043_WYG_069-19b>¶
相戰也¶
　　　脩煉之誤　　　　　　　　説　海¶
神仙脩煉之説有無雖不可究然或因此致疾者斯又¶
不可不知也元有張性虚者嘗叅東門老其法専守下¶
丹田屬纊之際下丹田結塊痛而絶又一人守上丹田¶
鼻中終日涕濃¶
　　　丹藥之害　　　　　　　　儲　泳(後同/)¶
金石伏火丹藥有嗜慾者率多服之冀其補助盖方書¶
<pb:KR3k0043_WYG_069-20a>¶
述其功效必曰益夀延年輕身不老執泥此説服之無¶
疑不知其為害也彼方書所述誠非妄語惟修養之士¶
嗜慾既寡腎水盈溢水能尅火恐隂陽偏勝乃服丹以¶
助心火心為君腎為臣君臣相得故能延年況心不外¶
役火雖盛而不炎以不炎火留水以水制火水火交煉其¶
形乃堅雖非向上修行亦養形之道也彼嗜慾者水竭¶
於下火炎於上復助以丹火烈水枯隂陽偏勝精耗而¶
不得聚血渴而不得行況復喜怒交攻抱薪救火發為¶
<pb:KR3k0043_WYG_069-20b>¶
消渴凝為癰疽或熱或狂百證俱見此丹藥之害也人¶
既不能絶慾惟當助以温平之劑使榮衛交養有寒證¶
則間以丹藥投之病去則已或者不知此理每恃丹石¶
以為補助實戕賊其根本耳豈善攝生之道哉¶
　　　煅硃砂説¶
硃砂體陽而性隂故外色丹而中含真汞也用逺志龍¶
齒之類煅之則可以養心用枸杞地黄之類則可以補¶
腎用南星川烏之類則可以驅風以胡桃破故紙之類¶
<pb:KR3k0043_WYG_069-21a>¶
則可以治腰腎以川椒厚朴之類則可以實脾氣隨其¶
佐使而見功無施不可向昧此理每得一方守以為法¶
歲月寖乆所収既多所知稍廣因悟此理其後隨意用¶
藥煉之無不適用每恨見之不早因以所得著之或可¶
為服藥之助老於煆煉者試以此説質之亦必㸃首¶
　　　服丹藥　　　　　　　　　蘇　軾¶
予治平末泝峽還蜀泊舟仙都山下有一道士以隂㝠¶
君長生金丹訣石本相示予問之曰子知金丹訣否道¶
<pb:KR3k0043_WYG_069-21b>¶
士曰不知也然士大夫過此必以問之庶有知之者予¶
嘉其意試問以燒煉事對曰養生有内外精氣内也非¶
金石所能堅凝四肢百骸外也非精氣所能變化欲事¶
内必調養精氣極而後内丹成内丹成則不能死矣然¶
隠居人間久之或託尸假而去來變化輕舉不可得也葢¶
四大本外物和合而成非精氣所能易也惟外丹成然後¶
可以㸃瓦礫化皮骨而飛行無礙矣然内丹未成内無¶
交之則服外丹者多死譬之積枯草敝絮而寘火其下¶
<pb:KR3k0043_WYG_069-22a>¶
無不焚者予甚善其説告之曰昔人有服金丹不幸赴井¶
而死既而五臟皆化為黄金者又有服玉泉死於盛夏而¶
屍不敗壊者皆無内丹以主之也子之説其信然哉後¶
十餘歲官於南京張公安道家有一道人陜人也為公¶
養金丹其法用紫金丹砂費數百千期年乃成公喜告¶
予曰吾藥成可服矣予謂公何以知其藥成也公曰抱¶
朴子言藥既成以手握之如泥出指間者藥眞成也今¶
吾藥如是以是知其成無疑矣予為公道仙都所聞謂¶
<pb:KR3k0043_WYG_069-22b>¶
公曰公自知内丹成則此藥可服若猶未也姑俟之若¶
何公笑曰我姑俟之耶¶
　　　蘇子化金方事　　　　　　蘇　轍¶
予兄子瞻嘗從事扶風開元寺多古畫而子瞻少好畫¶
徃徃匹馬入寺循壁終日有二老僧出揖之曰小院在¶
近能一相訪否子瞻欣然從之僧曰貧道平生好藥術¶
有一方能以汞砂化淡金為精金老僧當傅人而患無¶
可傳者知公可傳故欲一見子瞻曰吾不好此術雖得¶
<pb:KR3k0043_WYG_069-23a>¶
之将不能為僧曰此方知而不可為公能不為正當傳¶
矣是時陳希亮少卿守扶風平生溺於黄白嘗於此僧¶
求方而僧不與子瞻曰陳卿求而不與吾不求而得何¶
也僧曰貧道非不悦陳卿畏其得方不能不為耳貧道¶
昔嘗以方授人矣有為之即死者有遭䘮者有失官者¶
故不敢輕以授人即出一卷書曰此中皆名方其一則¶
化金方也公必不肯輕作但勿輕以授人如陳卿慎勿¶
傳也子瞻許諾歸視其方每淡金一兩視其分數不足¶
<pb:KR3k0043_WYG_069-23b>¶
一分則以丹砂一錢益之雜諸藥入甘鍋中煅之鎔即¶
傾出金砂俱不耗但其色深淺班班相雜當再烹之色¶
匀乃止後偶見陳卿語及此僧遽應之曰近得其方矣¶
陳卿驚曰君何由得之子瞻具道僧不輕傳人之意不¶
肯以方示之陳固請不已不得已與之陳試之良騐子¶
瞻悔曰某不惜此方惜負此僧耳公慎為之陳姑應曰諾¶
未幾坐受鄰郡公使酒以贓敗去子瞻疑其以金故深¶
自悔恨後謫居黄州陳公子慥在黄子瞻問曰少卿昔¶
<pb:KR3k0043_WYG_069-24a>¶
竟嘗為此法否慥曰吾父既失官至洛陽無以買宅遂¶
大作此然竟病指癰而沒乃知僧言誠不妄也後十餘¶
年謫居筠州有蜀僧儀介者師事克文禪師文之所至¶
輙為修造所費不貲而莫知錢所從來文秘其術問之¶
不以告人介與省聡禪師善宻為聡道其方大類扶風開¶
元僧所傳然介未嘗以一錢私利故能保其術而無患¶
　　　論道教　　　　　　　　　　朱　熹¶
老氏初只是清淨無為清淨無為却𢃄得長生不死後¶
<pb:KR3k0043_WYG_069-24b>¶
來却只説得長生不死一項如今恰成箇巫祝専只理¶
㑹厭禳祈禱這自經兩節變了　道家有老荘書却不¶
知看盡為釋氏竊而用之却去倣傚釋氏經敎之屬譬¶
如巨室子弟所有珍寳悉為人盜去却去収拾他人家¶
破甕破釜　道教最衰儒教雖不甚振然猶有學者班¶
班駁駁説些義理又曰佛書中多説佛言道書中亦多¶
云道言佛是箇人道却如何㑹說話然自晉來已有此說¶
　道家之學出於老子其所謂三清盖倣釋氏三身而¶
<pb:KR3k0043_WYG_069-25a>¶
爲之爾佛氏所謂三身法身者釋家之本性也報身者¶
釋家之徳業也肉身者釋迦之真具而實有之人也今¶
之宗其教者遂分為三像而駢列之則既失其指矣而¶
道家之徒欲倣其所為遂尊老子為三清元始天尊太上¶
道君太上老君而昊天上帝反坐其下悖戾僣逆莫此¶
為甚且玉清元始天尊既非老子之法身上清太上道¶
君又非老子之報身設有二像又非與老子為一而老¶
子又自為上清太上老君盖倣釋氏之失而又失之者¶
<pb:KR3k0043_WYG_069-25b>¶
也況荘子明言老&ZX-111191;之死則聃亦人鬼爾豈可僣居昊¶
天上帝之上哉釋老之學盡當毁廢假使不能盡去則¶
老氏之學但當自祀其老子關尹列荘之徒以及安期¶
生魏伯陽軰而天地百祠自當領於天子之祠官而不¶
當使道家預之庶乎其可也　論道家三清今皆無理¶
㑹如那兩尊已是詭名侠戸了但老子既是人鬼如何¶
却居昊天上帝之上朝廷更不正其位次又如真武本¶
𤣥武避聖祖諱故曰真武𤣥龜也武蛇也此本虛危星形¶
<pb:KR3k0043_WYG_069-26a>¶
似之故因而名北方為𤣥武七星至東方則角亢心尾¶
象龍故曰蒼龍西方奎婁状似虎故曰白虎南方張翼¶
状似鳥故曰朱鳥今乃以𤣥武為真聖而作真龜蛇於¶
下已無義理而又増天蓬天猷及翊聖真君作四聖殊¶
無義理所謂翊聖乃今所謂曉子者真宗時有此神降¶
故遂封為真君¶
　　　四十九章經　　　　　　　馬端臨¶
李壁季章序曰隠者劉漫翁愽渉古今尤&ZX-111eb3;黄老一日¶
<pb:KR3k0043_WYG_069-26b>¶
某言賈生惜誓賦之超絶如云黄鵠一舉兮知山川紆¶
曲再舉兮覩天地圎方此言居身益高則所見益逺矣¶
今人汨於情偽沉於利欲猶坎蛙壤蚓積處窪下欲幾¶
髙明得乎東坡稱愽大古真人老&ZX-111191;關尹喜獨立萬物¶
表長生乃餘事惟其翛然𤣥覽却立垢紛之外不為物¶
所梏則乘星載雲揮斥八極超無有而獨有又誰禦哉¶
漫翁曰君言善矣然兹理也不待賈生東坡而始著是¶
在道經四十九章經已云學道甚苦如負重登山既登¶
<pb:KR3k0043_WYG_069-27a>¶
絶頂其苦自息俯視一世皆㣲𦕈也予始知有是經亟¶
從羽流訪得讀之慨然曰至言妙道盡在是矣虚皇豈¶
欺我哉大抵道家貴於𦕈萬物而不留離澳渫而化昭¶
融物之旦夕交於前者皆不足以為吾病而去道邇矣¶
然而為物而𦕈視之猶有物也若盡空諸有豁然四達¶
無門無旁無聲無臭亶為至極而聖人之教人未嘗舉¶
空也老子言道雖窈㝠恍惚而必有象有物焉此經所¶
謂圓明具足者非耶或謂之誡或謂之𤣥或謂之真或¶
<pb:KR3k0043_WYG_069-27b>¶
謂之覺或謂之實際以至為情為識為喜為怒為愛為¶
惡為聖賢為仙靈為姦邪為盜賊大而天下之能化育¶
㣲而蠛蠓之能飛鳴皆是物也故易著感寂之理而昇¶
𤣥清靜二經雖曰空而實非空使凡世之善惡皆可舉¶
而空之則滛貪很愚憸忮讒媚所植罪本亦可空矣則¶
將何所不至乎味經之三十三章葢與老易及清静昇¶
𤣥合雖稱種種因縁均為幻假當滅除之而它章顧謂¶
觸情縱欲是造諸苦吾道苦而後樂衆生樂而後苦又¶
<pb:KR3k0043_WYG_069-28a>¶
云財者罪之根聚財為聚業又云危人還自危枉彼¶
還自枉觀此則凡姦邪小人聚財以規利枉彼以陷人雖¶
快一時終必自禍猶影響也槩謂之空可乎甞怪道家¶
言三洞三太皆藏玉京上真猶不得見而近世張君房¶
所集道書凡四千五百六十五卷崇觀間増至五千三¶
百八十七卷抑何多耶黄老宗㫖虚無至大洞諸經¶
昉言諸天奥密神仙隠秘事自晉始𫝊人間由隋歴¶
唐方技符籙其説益以誕漫去本滋逺以是知道家¶
<pb:KR3k0043_WYG_069-28b>¶
之書真者絶少而俗師附益假託者多如世所𫝊斗經¶
乃以北辰為北斗豈有天人至尊不辨星文誤引論語¶
者乎若此經之𤣥妙精微明白切至其為先聖至人所説¶
無疑惟卓識殫洽者無惑乎古書之正偽彼方士羽人¶
茍非研精教典獨㑹于心烏能斷其書之純駁哉¶
　　　符籙齋醮　　　　　　　　隋　書¶
隋經籍志曰道經者云有元始天尊生於太元之先禀¶
自然之氣沖虛凝逺莫知其極所説天地淪壊刼數終¶
<pb:KR3k0043_WYG_069-29a>¶
盡略與佛經同而以天尊之體常存不滅每至天地初¶
開或在玉京之上或在窮桑之野授以秘道謂之開刼¶
度人然其開刼非一度矣故有延康赤明龍漢開皇是¶
其年號其間相去經四十一億萬載所度皆諸天仙上¶
品有太上老君太上丈人天真皇人五方天帝及諸仙¶
官轉共承受世人莫之豫也所説之經亦禀元一之炁¶
自然而有非所造為亦與天尊常在不滅天地不壞則¶
藴而莫傳刼運常開其文自見凡八字盡道體之奥謂之¶
<pb:KR3k0043_WYG_069-29b>¶
天書字方一丈八角垂芒光輝照耀驚心眩目雖諸天¶
仙不能省視天尊之開刼也乃命天真皇人改囀天音¶
而辨析之自天真以下至于諸仙展轉節級以次相授¶
諸仙得之始授世人然以天尊經歴年載始一開刼¶
受法之人得而寳秘亦有年限方始傳授上品則年乆¶
下品則年近故今受道者經四十九年始得授人推其¶
大㫖盖亦歸於仁愛清淨積而修習漸致長生自然神¶
化或白日登仙與道合體其受道之法初受五千文籙¶
<pb:KR3k0043_WYG_069-30a>¶
次受三洞籙次受洞𤣥籙次上清籙籙皆素書紀諸天曹官¶
屬佐吏之名有多少又有諸符錯在其間文章詭恠世所不¶
識受者必先潔齊然後齎金環並諸贄幣以見於師師受其¶
贄以籙授之仍剖金環各持其半云以為約弟子得籙緘而¶
佩之其潔齋之法有黄籙玉籙金籙塗炭等齋為壇三成每¶
成皆置綿蕝以為限域傍各開門皆有法象齋者亦有人數¶
之限以次入于綿蕝之中魚貫面縛陳説愆咎告白神祗¶
晝夜不息或一二七日而止而齋數之外有人者並在綿¶
<pb:KR3k0043_WYG_069-30b>¶
蕝之外謂之齋客但拜謝而已不面縛焉而又有消災度¶
厄之法依隂陽五行數術推人年命書之如章表之儀并¶
具贄幣燒香陳讀云奏上天曹請為除厄謂之上章夜中¶
於星辰之下陳設醮脯䴵餌幣物歴祀天皇太一祀五星¶
列宿為書如上章之儀以奏之名之為醮又以木為印刻¶
星辰日月於其上吸氣執之以印疾病多有愈者又以登¶
刀入火而焚刼之使刃不能害火不能熱而又有諸服餌¶
辟榖金丹玉漿雲英蠲除滓穢之法不可殚記云自上古¶
<pb:KR3k0043_WYG_069-31a>¶
皇帝帝嚳夏禹之儔並遇神人咸受道籙年代既逺經史¶
無聞焉推詳事迹漢時諸子道書之流有三十七家大¶
㫖皆去健羨處沖虚而已無上天官籙之事其黄帝四¶
篇老子二篇最得深㫖故言陶𢎞景者隠於句容好隂¶
陽五行風角星筭修辟榖導引之法受道經符籙武帝¶
素與之遊及禪代之際𢎞景取圗䜟之文合成景梁字¶
以獻之由是恩遇甚厚又撰登真隠訣以證古有神仙¶
之事又言神丹可成服之則能長生與天地永畢帝令¶
<pb:KR3k0043_WYG_069-31b>¶
𢎞景試合神丹竟不能就乃言中原隔絶藥物不精故¶
也帝以為然敬之尤甚然武帝弱年好事先受道法及¶
即位猶自上章朝士受道者衆三吳及邉海之際信之¶
踰甚陳武世居吳興故亦奉焉後魏之世嵩山道士冦¶
謙之自云嘗遇真人成公興後遇太上老君授謙之為¶
天師而又賜之雲中音誦科誡二十卷又使玉女授之¶
服氣導引之法遂得辟榖氣盛體輕顔色鮮麗弟子二¶
十餘人皆得其術其後又遇神人李普云是老君𤣥孫¶
<pb:KR3k0043_WYG_069-32a>¶
授其圖籙真經劾召百神六十餘卷及銷鍊金丹雲英¶
八石玊漿之法太武始光之初奉其書以獻之帝使謁¶
者奉玉帛牲牢祀嵩嶽迎致其餘弟子於代都東南起¶
壇宇給道士百二十人顯揚其法宣布天下大武親備¶
法駕而受符籙焉自是道業大行每帝即位必受符籙以¶
為故事刻天尊及諸仙之象而供養焉遷洛已後置道¶
塲於南郊之旁方二百歩正月十月之十五日並有道¶
士等人百六人拜而祠焉後齊武帝遷鄴遂罷之文¶
<pb:KR3k0043_WYG_069-32b>¶
襄之世更置舘宇選其精志者使居焉後周承魏崇奉¶
道法每帝受籙如魏之舊尋與佛法俱滅開皇初又興¶
高祖雅信佛法於道士蔑如也大業中道士以術進者¶
甚衆其所講經世以老子為本次講荘子及靈寳昇𤣥¶
之屬其餘衆經或言傳之神人篇卷非一自云天尊姓¶
樂名静信例皆淺俗故世甚疑之其術業優者行諸符¶
禁徃徃神騐而金丹玉液長生之事歴代糜費不可勝紀¶
竟無效焉今考其經目之數附之於此¶
<pb:KR3k0043_WYG_069-33a>¶
　　　道家行持　　　　　　　　儲　泳¶
祛疑曰道家之行持即吾儒格物之學也盖行持以正¶
心誠意為主心不正則不足以感物意不誠則不足以¶
通神神運於此物應於彼故雖萬里可驅攝於呼吸間¶
非至神孰能與此嗚呼廣大無際者心也隔礙潜通者¶
神也然心不存則不明神不養則不靈正以存之乆而¶
自明誠以養之極而自靈世之學者不務存養於平時¶
而遽施行於一旦亦猶汲甘泉於枯井探英華於槁木吾¶
<pb:KR3k0043_WYG_069-33b>¶
見其不可得矣及其氣索神驚取侮致敗乃歸怨神之¶
不靈法之不騐良可悲也¶
　¶
　¶
　¶
　¶
　¶
　稗編卷六十九¶
