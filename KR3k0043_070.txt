# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.292630
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十
<pb:KR3k0043_WYG_070-1a>¶
欽定四庫全書¶
　稗編卷七十　　　　　　明　唐順之　撰¶
　　諸家二十八(釋/)¶
　　　西域傳論　　　　　　　　後漢書¶
論曰西域風土之載前古未聞也漢世張騫懷致逺之¶
略班超奮封侯之志終能立功西遐覊服外域自兵威¶
之所肅服財賂之所懷誘莫不獻方竒納愛質露頂肘¶
行東向而朝天子故設戊巳之官分任其事建都護之¶
<pb:KR3k0043_WYG_070-1b>¶
帥總領其權先馴則賞籯金而賜龜綬後服則繫頭顙¶
而釁北闕立屯田於膏腴之野列郵置于要害之路馳¶
命走驛不絶於時月商賈販客日欵於塞下其後甘英¶
乃抵條支而歴安息臨西海以望大秦拒玊門陽關者¶
四萬餘里靡不周盡焉若其境俗性智之優薄産載物¶
類之區品川河領障之基源氣節涼暑之通隔梯山棧¶
谷䋲行沙度之道身熱首痛風灾鬼難之域莫不偹寫¶
情形審求根實至於佛道神化興自身毒而二漢方志¶
<pb:KR3k0043_WYG_070-2a>¶
莫有稱焉張騫但著地多暑濕乗象而戰班勇雖列其¶
奉浮圖不殺伐而精文善法導逹之功靡所傳述余聞¶
之後説也其國則殷乎中土玉燭和氣靈聖之所降集¶
賢懿之所挺生神迹詭怪則理絶人區感騐明顯則事¶
出天外而騫超無聞者豈其道閉徃運數開叔葉乎不¶
然何誣異之甚也漢自楚英始盛齋戒之祀桓帝又修¶
華蓋之餙将微義未譯而但神明之邪詳其清心釋累¶
之訓空有兼遣之宗道書之流也且好仁惡殺蠲敝崇¶
<pb:KR3k0043_WYG_070-2b>¶
善所以賢逹君子多愛其法焉然好大不經竒譎無已¶
雖鄒衍談天之辯荘周蝸角之論尚未足以槩其萬一¶
又精靈起滅因報相尋若曉而昧者故通人多惑焉蓋¶
導俗無方適物異㑹取諸同歸措夫疑説則大道通矣¶
賛曰逷矣西湖天之外區土物琛麗人性滛虚不率華¶
禮莫有典書若微神道何恤何拘¶
　　　釋氏䕶教編後記　　　　　宋　濂¶
西方聖人以一大事因縁出現于世自從鹿野苑中直¶
<pb:KR3k0043_WYG_070-3a>¶
至於䟦提河演説苦空無我無量妙義隨機鈍利分為¶
頓漸無小無大盡皆攝入薩婆若海既滅度後其弟子¶
阿難陀多聞總持有大智慧結集為修多羅藏而諸尊¶
者或後或先各闡化源優波離集四部律謂之毗尼金¶
剛薩陲於毗盧遮那前親受瑜珈五部謂之秘宻章句¶
無著天親頻升知足天宫咨參慈氏相與造論發明大¶
乗謂之唯識宗㫖西竺龍勝以所得毗羅之法𢎞其綱¶
要謂之中觀論燉煌杜法順深入華嚴不思議境大宣¶
<pb:KR3k0043_WYG_070-3b>¶
𤣥㫖謂之華嚴法界觀毗尼之法魏嘉平初曇柯羅始¶
持僧祗戒本至洛陽而曇無徳曇諦等繼之立羯磨法¶
唐南山澄照律師道宣作䟽明之四分律遂大行是為¶
行事防非止惡之宗薩陲以瑜珈授龍猛猛授龍智智¶
授金剛智唐開元中智始來中國大建曼茶羅法事大¶
智道氤大慧一行及不空三藏咸師尊之是為瑜珈微¶
妙秘密之宗唐貞觀三年三藏𤣥奘徃西域諸國㑹戒¶
賢於那蘭佗寺因授唯識宗㫖以歸授慈恩窺基基乃¶
<pb:KR3k0043_WYG_070-4a>¶
網羅舊説廣制疏論是為三乘法相顯理之宗梁陳之間北齊¶
恵聞因讀中觀論悟㫖遂遥禮龍勝為師開空假中三觀心¶
觀法門以法華宗㫖授慧思思授天台國師智顗顗授灌頂¶
頂授智威智威授恵威恵威授𤣥朗朗授湛然是為四教法性¶
觀行之宗隋末順以法界觀授智儼儼授賢首法藏至清涼¶
大統國師澄觀追宗其學著華嚴疏論數百萬言圭峰宗¶
密繼之而其化廣被四方是為一念圓融具徳之宗瑜珈久亡¶
南山亦僅存其盛行于今者惟天台慈恩賢首而已此則世¶
<pb:KR3k0043_WYG_070-4b>¶
之所謂教者也世尊大法自迦葉二十八𫝊至菩提達摩達¶
摩悲學佛者纒蔽於竹帛間乃𢎞教外别傳之㫖不立¶
文字而見性成佛逹摩傳慧可可傳僧璨璨傳道信信¶
傳𢎞忍忍傳曹溪大鑑禪師慧能而其法特盛能之二¶
弟子懷譲行思皆深入其閫奥譲傳道一一之學江西¶
宗之其傳為懷海海傳希運運傳臨濟慧照大師義𤣥¶
𤣥立𤣥門策厲學徒是為臨濟之宗海之旁出為潙山¶
大圓禪師祐祐傳仰山智通大師慧寂父唱子和微妙¶
<pb:KR3k0043_WYG_070-5a>¶
𤣥機不可凑泊是為溈仰之宗思傳希遷遷之學湖南主¶
之其傳為道悟悟傳崇信信傳宣鑑鑑傳義存存傳雲¶
闕匡直大師文偃之(闕/)　　　三句之設如青天震雷¶
聞者掩耳是為雲闕之宗𤣥沙師備偃之同闕友也其¶
傳為桂琛琛𫝊法眼大師文益益雖依華嚴亦相唱明宗¶
㫖逈然獨立不渉凡情是為法眼之宗遷之旁出為藥¶
山惟儼儼以寳鏡三昧五位顯决三種滲漏𫝊晟晟傳洞¶
山悟本大師良价价傳曹山元證大師本寂而復大振¶
<pb:KR3k0043_WYG_070-5b>¶
是為曹洞之宗法眼再傳至延夀流入高句驪仰山三¶
傳至芭蕉徹當石晉開運中遂亡弗繼雲門曹洞僅不¶
絶如綫唯臨濟一宗大用大機震盪無際若聖若凡無¶
不宗仰此則世之所謂禪者也嗚呼教之與禪本無二¶
門依教修行盖不出於六度梵行而禪定特居其一由¶
衆生根有不齊致先佛示化亦不免其異耳柰何後世¶
各建門庭互相盾矛教則譏禪滯乎空寂禪則譏教¶
泥乎名相藉藉紛紛莫克有定是果何為耶此則教禪異¶
<pb:KR3k0043_WYG_070-6a>¶
塗猶可説也自禪一宗言之佛大勝多與逹摩同學禪¶
觀逹摩則逺契真宗勝多所見一差遂分為有相無相¶
定慧戒行無得寂静六門非逹摩闢之安能至今廓如¶
也慧能與神秀同受法於𢎞忍能則為頓宗秀則别為漸¶
宗荆呉秦洛各行其教道一神㑹又同出於能者也道¶
一則宻受心印神㑹則復流於知解一去弗返而其末¶
流若大珠明教慈受輩尚何以議為哉自教一宗言之¶
慈恩立三教天台則分四教賢首則又分五教麄妙各¶
<pb:KR3k0043_WYG_070-6b>¶
見漸圓互指終不能歸之一致可勝嘆哉此雖通名為¶
教各自立宗猶可説也自夫本教之内言之律學均以¶
南山為宗真悟智圓律師允堪著㑹正記等文識者謂¶
其超出六十家釋義之外何不可者至大智律師元照¶
復别以法華開顯圓意作資持記又與㑹正之師殊指¶
矣不特此也四明法智尊者知禮孤山法慧大師智圓¶
同祖天台同學心觀真妄之異觀三諦之異説既已牴¶
牾之甚霅川仁岳以禮之弟子又操戈入室略不相容¶
<pb:KR3k0043_WYG_070-7a>¶
諫書辯謗之作逮今猶使人凜然也其他尚可以一二數之¶
哉嗚呼毗盧華藏圓滿廣大徧河沙界無欠無餘非相而相¶
非縁而縁非同而同非别而别茍涉思維即非聖諦又何¶
在分敎與禪之異哉又何在互相盾矛業擅専門哉又何¶
在操戈相攻遽背其師説哉雖然適長安者南北異塗東¶
西殊轍及其所至未甞不同要在善學者慎夫所趨而已¶
　　　佛經來歴　　　　　　　　　隋　書¶
隋經籍志曰佛經者天竺之迦維衞國淨飯王太子釋¶
<pb:KR3k0043_WYG_070-7b>¶
迦牟尼所説釋迦當周荘王之九年四月八日自母右¶
臂而生資貌竒異有三十二相八十二好舍太子位出¶
家學道勤行精進覺悟一切種智而謂之佛亦曰佛陀¶
亦曰浮屠皆胡言也華言譯之為淨覺其所説云人身¶
雖有生死之異至於精神則常不滅此身之前則經無¶
量身矣積而修習則成佛道天地之外四維上下更¶
有天地亦無終極然皆有成有敗一成一敗謂之一刼¶
自此天地已前則有無量刼矣每刼必有諸佛得道¶
<pb:KR3k0043_WYG_070-8a>¶
出世教化其數不同今此刼中當有千佛自初至于釋¶
迦已七佛矣其次當有彌勒出世必經三㑹演説法藏¶
開度衆生由是道者有四等之果一曰湏陀洹二曰斯¶
陀含三曰阿那含四曰阿羅漢至羅漢者則出入生死去¶
來隠顯而不為累阿羅漢已上至菩薩者深見佛性以¶
至成道每佛滅度遺法相傳有正象末三等醇醨之異¶
年歳逺近亦各不同末法已後衆生愚鈍無復佛教而¶
業行轉惡年夀漸短經數百千載間乃至朝生夕死然¶
<pb:KR3k0043_WYG_070-8b>¶
後有大火大水大風之災一切除去之而更立生人又¶
復淳朴謂之小刼每一小刼則一佛出世初天竺中多¶
諸外道並事水火毒龍而善諸變幻釋迦之苦行也是¶
諸邪道並來嬲惱以亂其心而不能得及佛道成盡皆¶
摧伏並為弟子弟子男曰桑門譯言息心而總曰僧譯¶
言行乞女曰比丘尼皆剃落鬚髪釋累辭家相與和居¶
治心修淨行乞以自資而防身攝行僧至五百五十戒¶
尼五百戒俗人信慿佛法者男曰優婆塞女曰優婆夷¶
<pb:KR3k0043_WYG_070-9a>¶
皆去殺盜滛妄言飲酒是為五戒釋迦在世教化四十¶
九年乃至天龍人鬼並來聼法弟子得道以百千萬億¶
數然後於拘尸那城婆羅䨇樹間以二月十五日入般¶
湼槃湼槃亦曰泥洹譯言滅度亦言常樂我淨初釋迦¶
説法以人之性識根業各差故有大乗小乗之説至是¶
謝世弟子大迦葉與阿難等五百人追共撰述綴以文¶
字集載為十二部後數百年有羅漢菩薩相繼著論贊¶
明其義然佛所説我滅度後正法五百年像法一千年¶
<pb:KR3k0043_WYG_070-9b>¶
末法三千年其義如此推尋典籍自漢已上中國未傳¶
或云乆已流布遭秦之世所以堙滅其後張騫使西域¶
蓋聞有浮屠之教哀帝時博士弟子秦景使伊存口授浮¶
屠經中土聞之未之信也後漢明帝夜夢金神飛行殿¶
庭以問於朝而傅毅以佛對帝遣郎中蔡愔及秦景使¶
天竺求之得佛經四十二章及釋迦立像并與沙門攝¶
摩騰竺法蘭東還愔之來也以白馬負經因立白馬寺¶
於洛城雍門西以處之其經緘於蘭䑓石室而又畫像¶
<pb:KR3k0043_WYG_070-10a>¶
於清源䑓及顯節陵上章帝時楚王英以崇敬佛法聞¶
西域沙門齎佛經而至者甚衆永平中法蘭又譯十住¶
經其餘傳譯多未能通至桓帝時有安息國沙門安靜¶
齎經至洛翻譯最為通觧靈帝時有月支沙門支䜟天¶
竺沙門竺佛朔等並翻佛經而支䜟所譯泥洹經二卷¶
學者以為大得本㫖漢太守竺融亦崇佛法三國時有¶
西域沙門康僧㑹齎佛經至吳譯之吳主孫權甚大敬¶
信魏黄初中國人始依佛戒剃髪為僧先是西域沙門¶
<pb:KR3k0043_WYG_070-10b>¶
來此譯小品經首尾乖舛未能通觧甘露中有朱仕行¶
者徃西域至于闐國得經九十章晉元康中至鄴譯之¶
題曰放光般若經大始中有月支沙門竺法䕶西遊諸¶
國大得佛經至洛翻譯部數甚多佛教東流自此而盛¶
石勒時常山沙門衛道安性聰敏誦經日至萬餘言以¶
胡僧所譯維摩法華未盡深㫖精思十年心了神悟乃¶
正其乖舛宣揚解釋時中國紛擾四方隔絶道安乃率¶
門徒南遊新野欲令𤣥宗所在流布分遣弟子各趨諸¶
<pb:KR3k0043_WYG_070-11a>¶
方法性詣揚州法和入蜀道安與恵逺之襄陽後至長安苻¶
堅甚敬之道安素聞天竺沙門鳩摩羅什思通法門勸堅致¶
之什亦聞安令問遥拜致敬姚萇𢎞始二年羅什至長安時¶
道安卒後已二十載矣什深慨恨什之来也大譯經論道安¶
所正與什所譯辭義如一初無乖舛初晉元熙中新豐沙門¶
智猛策杖西行到華氏城得泥洹經及僧祗律東至髙昌譯¶
泥洹為二十卷後有天竺沙門曇摩羅䜟復齎胡本来至河西¶
沮渠蒙遜遣使至髙昌取猛本欲相參騐未還而蒙遜破滅¶
<pb:KR3k0043_WYG_070-11b>¶
姚萇𢎞始十年猛本始至長安譯為三十卷曇摩羅䜟又¶
譯金光明等經時胡僧至長安者數十軰惟鳩摩羅什才¶
徳最優其所譯則維摩法華成實論䓁諸經及曇無懴¶
所譯金光明曇摩懴所譯泥洹等經並為大乘之學而什又¶
譯十誦律天竺沙門佛陀耶舍譯長阿含經及四分律兠法¶
勒沙門曇摩難提譯増一阿含經曇摩耶含譯阿毘曇論¶
並為小乘之學其餘經論不可勝紀自是佛法流通極於四¶
海矣東晉隆安中又有&ZX-11160d;賓沙門僧迦提婆譯増一阿含¶
<pb:KR3k0043_WYG_070-12a>¶
經及中阿含經義熈中沙門支法領從于闐國得華嚴經¶
三萬六千偈至金陵宣譯又有沙門法顯自長安遊天竺¶
經三十餘國隨有經律之處學其書語譯而寫之還至金¶
陵與天竺禪師跋羅参共辨定謂僧祗律學者𫝊之齊梁¶
及陳並有外國沙門然所宣譯無大名部可謂法門者梁¶
武帝大崇佛法於華林園中總集釋氏經典凡五千四¶
百卷沙門寳唱撰經目録又後魏時太武帝西征長安¶
以沙門多違法律羣聚穢亂乃詔有司盡坑殺之焚破¶
<pb:KR3k0043_WYG_070-12b>¶
佛像長安僧徒一時殱滅自餘征鎮豫聞詔書亡匿得¶
免者十一二文成之世又更修復熈平中遣沙門慧生¶
使西域采諸經律得一百七十部永平中又有天竺沙¶
門菩提留支大譯佛經與羅釋相埒其地持十地論並¶
為大乘學者所重後齊遷鄴佛法不改至周武帝時蜀¶
郡沙門衛元嵩上書稱僧徒猥濫武帝出詔一切廢毁¶
開皇元年高祖普詔天下任聴出家仍令計口出錢營¶
造經像而京師及并州相州洛州等諸大都邑之處並¶
<pb:KR3k0043_WYG_070-13a>¶
官寫一切經置于寺内又别寫藏于秘閣天下之人從¶
風而靡競相景慕民間佛經多於六經十百倍大業時¶
又令沙門智果於東都内道塲撰諸經目分别條貫以¶
佛所説經為三部一曰大乗二曰小乗三曰雜經其餘¶
自後人假託為之者别為一部謂之疑經又有菩薩及諸¶
深解奥義賛明佛理者名之為論及戒律並有大小及¶
中三部之别又所學者録其當時行事名之為記凡十¶
一種今舉其大數列於此篇¶
<pb:KR3k0043_WYG_070-13b>¶
　　　諸經　　　　　　　　　　(蘇徳軾蘇/真  秀)　(轍/)¶
潁濵蘇氏曰楞嚴經如來諸大弟子多從六根入至返¶
流全一六用不行混入性海雖凡夫可以直造佛地矣¶
　又曰予讀楞嚴知六根原出於一外縁六塵流而為¶
六隨物淪逝不能自返如來憐愍衆生為設方便使知¶
出門即是歸路故於此經指湼槃門初無隠蔽若衆生¶
能洗心行法使塵不相縁根無所偶返流全一六用不¶
行晝夜中中流入與如來法流水接則自其内身便可¶
<pb:KR3k0043_WYG_070-14a>¶
成佛如來猶恐衆生於六根中未知所從乃使二十五¶
弟子各説所證而觀世音以聞思修為圓通第一其言¶
曰初於聞中入流無所所入既寂動静二相了然不生¶
如是漸増聞所聞盡盡聞不住覺所覺空空覺極圓空¶
所空滅生滅既滅寂滅見前若能如是圜㧞一根則諸根¶
皆脫於一弹指頃遍厯三空即與諸佛無異矣既又讀金¶
剛經説四果人湏陀洹名為入流而無所入不入色聲¶
香味觸法是名湏陀洹乃廢經而嘆曰湏陀洹所證則¶
<pb:KR3k0043_WYG_070-14b>¶
觀世音所謂初於聞中入流無所者耶入流非有法也¶
唯不入六塵安然常住斯入流矣至於斯陀含名一徃¶
來而實無徃來阿那含名為不來而實無來蓋徃則入¶
塵來則返本斯陀含雖能來矣而未能無徃阿那含非¶
徒不徃而亦無來至阿羅漢則徃來意盡無法可得然¶
則所謂四果者其實一法也但歴三空有淺深之異耳¶
予觀二經之言本若符契而世或不喻故明言之¶
東坡蘇氏書楞伽後曰楞伽阿䟦多羅寳經先佛所說¶
<pb:KR3k0043_WYG_070-15a>¶
㣲妙第一真實了義故謂之佛語心品祖師逹摩以付¶
二祖曰吾觀震旦所有經教唯楞伽四卷可以印心祖¶
祖相授以為心法如醫之有難經句句皆理字字皆法¶
後世逹者神而明之如盤走珠如珠走盤無不可者若¶
出新意而棄舊學以為無用非愚無知則狂而已近歳¶
學者各宗其師務從簡便得一句一偈自謂了證至使¶
婦人女子抵掌嬉笑爭談禅説髙者為名下者為利餘¶
波末流無所不至而佛法微矣譬如俚俗醫師不由經¶
<pb:KR3k0043_WYG_070-15b>¶
論直授方藥以之療病非不或中至於遇病輙應懸㫁¶
生死則與知經學古者不可同日語矣世徒見其有一¶
至之功或捷於古人因謂難經不學而可豈不誤哉楞¶
伽義趣幽𦕈文字簡古或不能句而況遺文以得義㤀¶
義以了心者乎此其所以寂寥於世幾廢而僅存也¶
西山真氏䟦曰遺教經蓋瞿曇氏最後教諸弟子語今¶
學佛者罕常誦而習之也蓋自禅教既分學者徃徃以¶
為不階言語文字而佛可得於是脱略經教而求所謂¶
<pb:KR3k0043_WYG_070-16a>¶
禪者髙則髙矣至其身心顚倒有不堪檢㸃者則反不¶
如誦經持律之徒循循規矩中猶不至大謬也今觀此經¶
以端心正念為首而深言持戒為禅定智慧之本至謂¶
制心之道如牧牛如馭馬不使縱逸去瞋止妄息欲寡¶
求然後由逺離以至精進由禅定以造智慧俱有漸次¶
梯級非如今之談者以為一超可到如來地位也宜學¶
佛者患其迂而不若禅之捷歟以吾儒觀之聖門敎人¶
以下學為本然後可以上逹亦此理也學佛者不由持¶
<pb:KR3k0043_WYG_070-16b>¶
戒而欲至定慧亦猶吾儒捨離經辨志而急於大成去¶
洒掃應對而語性與天道之妙其可得哉余謂佛氏之¶
有此經猶儒家之有論語而金剛楞嚴圓覺等經則易¶
中庸之比未有不先論語而可遽及易中庸者也釋儒¶
之教其趣固不同而為學之序則有不可易者¶
　　　南齊書佛家論　　　　　　蕭子顯¶
齊書曰顧歡論夷夏優老而劣釋佛法者理寂乎萬古¶
迹兆乎中世淵源浩愽無始無邉宇宙之所不知數量¶
<pb:KR3k0043_WYG_070-17a>¶
之所不盡盛乎哉真大士之立言也探機扣寂有感¶
必應以大包小無細不容若乃儒家之教仁義禮樂¶
仁愛義宜禮從樂和而已今則慈悲為本常樂為宗¶
施舍惟機仾舉成敬儒家之教憲章祖述引古證今¶
於學易悟今樹以前因報以後果業行交酧連璅相¶
襲隂陽之教占氣歩景授民以時知其利害今則耳¶
眼洞達心智他通身為奎井豈俟甘石法家之教出¶
自刑理禁奸止邪明用賞罸今則十惡所墜五及無¶
<pb:KR3k0043_WYG_070-17b>¶
間刀樹劍山焦湯猛火造受自貽罔或差貳墨家之¶
教遵上儉薄磨踵滅頂且猶非吝今則膚同㫁瓠目¶
如井星授子捐妻在鷹庇鴿縱横之教所貴權謀天¶
日連環歸乎適變今則一音萬解無待户説四辨三¶
㑹咸得吾師雜家之教兼有儒墨今則五時所宣于¶
何不盡農家之教播植耕耘善相五事以藝九榖今¶
則鬰單稉稻已異閻浮生天果報自然飲食道家之¶
教執一虚無得性忘情凝神勿擾今則波若無照萬¶
<pb:KR3k0043_WYG_070-18a>¶
法皆空豈有道之可名寜餘一之可得道俗對校真¶
假将讎釋理奥藏無徃而不有也能善用之即真是¶
俗九流之設用藉世教刑名道墨乖心異㫖儒者不¶
學無傷為儒佛理𤣥曠實智妙有一物不知不成圓¶
聖若夫神通應現之力感㑹變化之竒不可思議難¶
用言象而諸張米道符水先騐相傳師法祖自伯陽¶
世情去就有此二學僧尼道士矛盾相非非唯重道¶
兼亦殉利詳尋兩教理歸一極但迹有左右故教成¶
<pb:KR3k0043_WYG_070-18b>¶
先後廣略為言自生優劣道本虚無非由學至絶聖¶
棄智已成有為有為之無終非道本若使本末同無¶
曽何等級佛則不然具縛為種轉暗成明梯愚入聖¶
途雖逺而可踐業雖曠而有期勸慕之道物我無隔¶
而局情淺智鮮能勝受世途揆度因果二門鷄鳴為¶
善未必餘慶膾肉東陵曽無厄禍身才髙妙鬰滯而¶
靡逹器思庸鹵富厚以終生忠反見遺詭乃䕶用觀¶
此而論近無罪福而業有不定著自經文三報開宗¶
<pb:KR3k0043_WYG_070-19a>¶
斯疑頓曉史臣服膺釋氏深信㝠縁謂斯道之莫貴也¶
　　　崇正辨序(附輪/藏記)　　　　　　胡　寅¶
崇正辨何為而作歟闢佛氏之邪説也佛之道孰不尊¶
而畏之曷謂之邪也不親其親而謂異姓為慈父不君¶
世主而拜其師為法王棄其妻子而以生續為罪垢是¶
淪三綱也視父母如怨仇則無惻隠滅類毁形而不耻¶
則無羞惡取人之財以得為善則無辭譲同我者即賢¶
異我者則不肖即無是非絶四端也三綱四端天命之¶
<pb:KR3k0043_WYG_070-19b>¶
自然人道所由立惟蠻夷戎狄則背違之而毛鱗蹄角¶
之屬咸無焉不欲為人者已矣必欲為人則未有淪三¶
綱絶四端而可也釋氏於此丕单掃除自以為至道安¶
得不謂之邪歟豈特此哉人生物也佛不言生而言死¶
人事皆可見也佛不言顯而言幽人死然後名之鬼佛¶
不言人而言鬼人不能免者常道也佛不言常而言經¶
常道所以然者理也佛不言理而言幻生之後死之前¶
所當盡心也佛不言此生而言前後生見聞思議皆實¶
<pb:KR3k0043_WYG_070-20a>¶
證也佛不以為實而言耳目所不際思議所不及至善¶
之徳盡於乾坤也佛不知其盡而言天之上地之下與¶
八荒之外若動若植無非物也佛不恤草木之榮枯而¶
憫飛走之輪轉百骸内外無非形也佛不除手足而除¶
髪鬚不廢八竅而防一竅等慈悲也佛獨不慈悲父母¶
妻子而慈悲虎狼蛇&ZX-1111d7;等棄舍也佛獨使人棄舍其¶
財以與僧而不使僧棄舍其所取之財以與人河山大¶
地未嘗可以法空也佛必欲空之而屹然沛然卒不能¶
<pb:KR3k0043_WYG_070-20b>¶
空兵刑災禍未嘗可以呪度也佛必欲度之而伏屍百¶
萬烈焚淪沒卒不獲度此其説之踈漏畔戾而無據之¶
大略也非邪而何今中國之教無父無君則聖賢闢之¶
萬世不以為過中國之治弑父與君則王法誅之人心¶
不以為虐至於詭術左道皆重加禁絶所以扶持人紀¶
計安天下也釋氏之説盡麗乎此數者吾儒反相與推¶
尊歸向無乃有三蔽乎三蔽謂何一曰惑二曰懼三曰¶
貪夫闖光於隙穴者豈知日月之大明囿知於一物者¶
<pb:KR3k0043_WYG_070-21a>¶
豈盡隂陽之變化此凡民淺識也佛因而迷之曰世界¶
不可以數計生死不可以世窮於是不智者亦從而惑¶
矣身㧞一毫則色必慄然變足履一刺則心必惕然動¶
此凡民懦氣也佛因而惴之曰報應之來迅於影響之¶
答幽㝠之獄倍於金木之惨於是不勇者亦從而愳矣¶
廹窮患害必起饒益之想謀及悠遠必為子孫之慮此¶
凡民貪情也佛因而誘之曰從吾之教則諸樂咸備夀¶
富不足言造吾之地則超位髙明天帝不足貴於是不¶
<pb:KR3k0043_WYG_070-21b>¶
仁者亦從而貪矣吾儒誠能窮理養氣而宅心必無此¶
三蔽有此三蔽是衣冠身而衆庶見也是引蠻貊入中¶
國以為未快又與禽獸同群而不知避也何乃不思之¶
甚哉無亦可悼之極哉雖賢智之士有出塵之趣高世¶
之念者以事為膠擾非清淨妙圓之體也則曰吾豈有¶
貪懼如愚夫之所期歟盖将求佛所謂無上法第一義¶
者悟徹此心耳嗚呼堯舜禹湯文武之徳衣被天下仲¶
尼子思孟軻之道昭覺萬世凡南面之君循之則人與¶
<pb:KR3k0043_WYG_070-22a>¶
物皆䝉其福背之則人與物皆受其禍載諸方冊之迹¶
著矣其原本於一心其効乃至於此不可禦也今乃曰¶
是未足以盡吾本心兼利萬物為髙士也豈不猶食五¶
榖而曰不足以飫登太山而曰不足以崇者乎盍亦師¶
聖人之言窮萬物之理反求諸心乎今於聖人之言未¶
嘗思於萬物之理未能窮志卑氣餒倀倀然如逆旅¶
之人也乃率然曰妙道非六經所能傳亦何言之易¶
耶假曰孔孟有未言者故佛言之佛言其妙所以出¶
<pb:KR3k0043_WYG_070-22b>¶
世而孔孟言其粗所以應世耳其心則一也然則以耳¶
聽以目視以口言以足行飢而食渴而飲冬而裘夏而¶
葛旦而動晦而息戴皇天履后土皆孔孟日用之常佛¶
老何不一槩反之而亦與之同乎同其粗而不同其精¶
同其心而不同其用名曰出世而其日用與世人無以¶
異烏在其能出世乎故道不同不相為謀儒與佛不同¶
審矣佛者未嘗為儒謀而儒之陋者無不為之謀悦¶
其受記之媚承其外護之諂張而相之扶而興之至使¶
<pb:KR3k0043_WYG_070-23a>¶
非毁堯舜詆譏丘軻曾不以為疾也一有距西方之説者¶
則怵心駭色若罪元在已雖弑父與君未足以方其怖且¶
怒矣良心陷僻乃至于此耶或者曰如子所言皆僧之弊¶
非佛本㫖也子惡僧可也兼佛而斥之則過矣則應之曰¶
黄河之源不揚黑水之波桃李之根不結松栢之實使緇¶
衣髠首承其教用其術而有此弊是誰之過也仲尼父子¶
君臣之道經紀乎億千萬載豈有弊也惟其不作而無弊也¶
是以如天之覆不待推而髙如地之載不待培而厚如日¶
<pb:KR3k0043_WYG_070-23b>¶
月之照不待廓而明惟其造作而有弊也是故曼衍其說¶
張皇其法防以戒律而詛以鬼神侈以美觀而要以誓願¶
託之於國王宰官刼以禍福苦樂而其弊久而益甚矣墨¶
氏兼愛其流無父楊朱為我其流無君非身自為之也孟¶
子究極禍害比之禽獸況其身自為之又率天下而從之¶
其害源之所達而禍波之所浸千有餘年喪人之心失人¶
之身破人之家亡人之國漂泊滔懐天下溺焉莫之援也¶
豈曰弊而已乎昔梁武奉佛莫與比隆及侯景之亂諸子¶
<pb:KR3k0043_WYG_070-24a>¶
擁重兵圖便利雲翔不進卒殍其父而後兄弟相夷宗¶
國亡滅彼於君臣父子之際可謂淡然無情不為爱欲¶
牽矣而道果如是耶或者又曰佛之意亦欲引人為善¶
使人畏罪而不為慕善而為之豈不助於世而何闢之¶
深也則應之曰善者無惡之稱也無父無君者惡乎善¶
乎自非䘮心者不以為非惡孰與有父有君之為善乎¶
道者共由之路也不仁不義者可由乎自非䘮心者不¶
以為可由孰與居仁由義之為道乎子悦其言而不覈¶
<pb:KR3k0043_WYG_070-24b>¶
其事過矣或者又曰夫在家以養口體視温清為孝者¶
其孝小出家得道而昇躋父母於人天之上者其孝大¶
佛非不孝也将以為大孝也則應之曰良价之殺父効¶
牟尼之逃父而為之者也逃父之於山而得道不若使¶
父免於思慮憂勤而親其身之為全也殺父升之於天¶
之非理不若使父免於叱逐餒殍而養其生之為得也¶
然則佛之所謂大孝乃其父之所謂大不孝耳假使佛¶
之説盡行人皆無父則斯民之種必致於絶而佛法亦¶
<pb:KR3k0043_WYG_070-25a>¶
不得𫝊矣人皆無君則爭奪屠膾相殘相食而拂之¶
黨亦無以自立矣此理之易見者彼非懵然不知也特¶
罔人以虚誕之言盖其悖逆之情聾瞽愚惰之徒而安¶
享華屋之居良田之利金帛之施衣食之奉泰然為生¶
民之大蠧不謂之異端邪説謂之何哉是故仲尼正則¶
佛邪佛邪則仲尼正無两立之理此崇正辨所以不得¶
已而作也上士立徳以教變之中士立功以法革之下¶
士立言以辭闢之吾下士也凡若干言覽者矜其志而¶
<pb:KR3k0043_WYG_070-25b>¶
左右其説則忠孝之大端建矣¶
又永寜院輪藏記曰文籍惟吾儒與釋氏為最多言儒¶
書之要莫過乎五經鄒魯之語是七書者上下關千百¶
餘載非一聖賢所言總集百有餘卷而已既經仲尼裁¶
正理益明道益著三才以立萬世無弊違之則夷狄禽¶
獸焉未嘗丁寜學者収藏誇眩以利心事之而所以至¶
於今存而不廢者蓋人生所共由自不可離也其餘百¶
氏著述日繁世乆得以卷計者至於數萬可謂衆矣然¶
<pb:KR3k0043_WYG_070-26a>¶
明智之士則必紀綱大訓折衷於聖人使至當歸一精¶
義無二詖滛邪遁之辭遏而不得肆固不盡以為是也¶
今釋氏之書五千四十八卷以詞之多故世人罕能誦¶
之吾嘗閱實其目則曰論曰戒曰懴曰贊曰頌曰銘曰記¶
曰序曰録雜出於僧人所為居其大半而以經稱者纔一¶
千餘卷焉僧人於中所常誦味舉倡者又亦六七品而¶
止爾餘則置而不道也所以不道者抑未暇歟将無庸¶
稱焉然則自其術論之所得有淺深則所言有當否若舉¶
<pb:KR3k0043_WYG_070-26b>¶
以為是不亦罔之甚哉夫其詞之多雖未可盡究而立¶
説之大㫖亦可知矣蓋論心則謂耳目口鼻之用喜怒¶
哀樂之變皆非本體之妙也論身則謂假合暫聚生老¶
病死無非苦惱雖以食狼虎飽鴟鳶而可也論生死則謂¶
有前世之來後世之徃人與狗彘羊牛相為輪轉而不¶
息也論世界則謂天之上有堂地之下有獄日月之中¶
有宫囿星辰之域有里數而宇宙之衆如河沙微塵者¶
蓋不可勝計也論庶物則羽毛介鱗皆前生之親愛宗¶
<pb:KR3k0043_WYG_070-27a>¶
族而含靈蠢動蚊蚋蝼螘與佛不殊亦欲化之使登正¶
覺也其於秉彛天命則以為愛欲所鍾因而滋續無足¶
貴者故視父母兄弟妻子猶惡憎讎毒之可惡也其所¶
親厚則以他人為慈父法嗣凡九州四海殊根異質不¶
問賢否茍同於我者皆眷屬也其論覆載之内可見之¶
物可名之事則等之夣寐幻詭漚影電露舉非堅乆真¶
實不必為也其論鬼神則記其状貌叙其種類知其嗜¶
慾年夀得其居處名數縱口而談極筆而書不自以為¶
<pb:KR3k0043_WYG_070-27b>¶
怪也佛既言之又付囑之僧遂演説而推廣之所以其¶
書至於五千四十八卷之富且以為字字皆至理句句¶
皆妙法卷卷有光明處處有神佛護持無可置議於是¶
裒人之財殚衆之力印以紙筆匣而藏之載以機輪推¶
而轉之丹砂黄金文珉香木窮極侈麗葩華絢爛然後¶
為快獨疑而闢之者乃外道魔障佛之罪人若傅太史¶
韓文公之流至今為釋子怒罵而未已也夫既以空虚¶
寂滅為道之至矣雖天倫之重乾坤之大照臨之顯山¶
<pb:KR3k0043_WYG_070-28a>¶
河之著猶将掃除殄滅洞然不立則凡見於形像當一¶
毫無有焉今乃建大屋聚徒黨耕良田積厚貨憧憧擾¶
擾與世人無異而以佛之遺書營置儲貯巍然&ZX-111a21;然鬰¶
相望也烏在其為空乎不能空其言説之迹而欲空並¶
育之萬有烏知其可乎是必有説矣比丘意嚴居桂陽¶
之永寜悉其志力以營兹事勤勞歴年而後克成來求¶
為之述以示乆逺予因舉儒釋同異且箴夫棄有趣空¶
者之蔽庶吾黨之士相與講明以止於至善夫豈好辨¶
<pb:KR3k0043_WYG_070-28b>¶
哉蓋不得已也¶
　　　白骨觀　　　　　　　　　朱　熹(後同/)¶
釋氏之坐禅入定便是無聞無見無思無慮曰然他是¶
務使神輕去其體其理又不同神仙則使形神相守釋¶
氏則使形神相離佛家有白骨觀初想其形從一㸃精¶
氣始漸漸胞胎孕育生産稚乳長大壮實衰老病死以¶
至屍骸胖脹枯僵乆之化為白骨既想為白骨則視其¶
身常如白骨所以厭棄脱離而無留戀之患也此又釋¶
<pb:KR3k0043_WYG_070-29a>¶
氏工夫之最下者¶
　　　釋氏之學¶
釋氏之學務使神輕去其幹以為坐亡立脱之備其魄¶
之未盡化者則流為膏液散為珠琲以驚動世俗之耳¶
目非老子専氣致柔之謂也因論釋氏多有神異疑其¶
有之曰此未必有便有亦只是妖怪佛家多有奪胎之¶
説也如何見得只是在理無此問説禪家言性大陽之¶
下置器處曰此便是説輪回問禪家言性傾此于彼之¶
<pb:KR3k0043_WYG_070-29b>¶
說曰此只是偷生奪隂之説耳禅家言偷生奪隂謂人懷¶
胎自有箇神識在裏了我却撞入裏面去逐了他我却¶
受他血隂他説傾此于彼蓋如一破敝物在日下其下¶
日影自有方圓大小却欲傾此日影為彼日影它説是¶
人生有一塊物事包裹在裏及其既死此箇物事又㑹¶
去做張三做了張三又㑹做王二便如人做官做了這¶
官任滿又去做别官只是無這道理或舉世間有如此¶
類底為問先生曰而今只是理㑹箇正理若以聞見所¶
<pb:KR3k0043_WYG_070-30a>¶
接論之則無了期又曰横渠説形潰反原以為人生得¶
此箇物事既死此箇物事却復歸大原去又别從裏面¶
抽出来生人如一塊黄泥既把来做箇彈子了却依前¶
歸一塊裏面去又做箇彈子出来伊川便説是不必以¶
既屈之氣為方伸之氣若以聖人精氣為物游魂為變¶
之語觀之則伊川之説為是盖人死則氣散其生也又¶
是従大原裏面發出来問輪迴之説當時如何起曰自¶
漢以来已有此説話説得成了因就此結果曰不知佛¶
<pb:KR3k0043_WYG_070-30b>¶
祖已有此説否曰今佛經存者亦不知孰為佛祖之書¶
厚之云或𫝊范淳夫是鄧禹後身曰鄧禹亦一好人死¶
許多時如何魄識乃至今為他人某云吕居仁詩亦有¶
狗脚朕之語曰它又有偷胎奪隂之説皆脱空¶
　　　論佛　　　　　　　　　　葉子竒¶
東土初祖曰人性本善不假勤苦修行直下便是此則¶
彌近理而大亂真矣¶
自釋迦拈青蓮華迦葉呵呵㣲笑自此示機直至達磨¶
<pb:KR3k0043_WYG_070-31a>¶
説出能作能用即是佛性此即教外别𫝊更無别㫖¶
自此禪宗皆祖此¶
野人鉏地蚯蚓中斷兩頭俱跳此時安身立命在何處¶
乎曰尸居餘氣兩頭俱脱曰扛虵斷尾時如何曰末去¶
而本猶存也曰斷頭時如何曰本去則末不存矣曰立¶
命豈無其所乎曰有之存乎神神去則機息矣¶
儒佛言性之㫖譬如明珠均之為蚌生也儒謂珠由内¶
出生於蚌胎佛謂珠由外入寄在蚌胎儒本諸天佛由¶
<pb:KR3k0043_WYG_070-31b>¶
諸己此學者當辯其理也¶
佛居大地之隂西域也日必後照地皆西傾水皆西流¶
也故言性以空孔子居大地之陽中國也日必先照地¶
皆東傾水皆東流也故言性以實意者亦地氣有以¶
使之然歟佛得性之影儒得性之形是以儒以明人¶
佛以明鬼¶
　¶
　稗編卷七十¶
