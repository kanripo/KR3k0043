# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.327927
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十二 
<pb:KR3k0043_WYG_072-1a>¶
欽定四庫全書¶
　稗編卷七十二　　　　　明　唐順之　撰¶
　　文藝一(史/)¶
　　　史通　　　　　　　　　　劉知幾¶
六家尚書家者其先出於太古易曰河出圖洛出書聖¶
人則之故知書之所起逺矣至孔子觀書於周室得虞¶
夏商周四代之典乃刪其善者定為尚書百篇孔安國¶
曰以其上古之書謂之尚書尚書旋璣鈐曰尚者上也¶
<pb:KR3k0043_WYG_072-1b>¶
上天垂文以布節度如天行也王肅曰上所言下為史¶
所書故曰尚書也惟此三說其義不同盖書之所主本¶
於號令所以宣王道之正義發話言於臣下故其所載¶
皆典謨訓誥誓命之文至如堯舜二典直序人事禹貢¶
一篇惟言地理洪範總述災祥顧命都陳喪禮兹亦為¶
例不純者也又有周書者與尚書相類即孔氏刋約百¶
篇之外凡為七十二章上自文武下終靈景甚有明允¶
篤誠典雅高義時亦有淺末恒說滓穢相參殆似後之¶
<pb:KR3k0043_WYG_072-2a>¶
好事者所増益也至若職方之言與周官無異時訓之¶
說比月令多同斯百王之正書五經之别録者也自宗¶
周既殞書體遂廢迄乎漢魏無能繼者至晉廣陵相魯¶
國孔衍以為國史所以表言行昭法式至於人理常事¶
不足備列乃刪漢魏諸史取其美詞典言足為龜鏡者¶
定以篇第纂成一家由是有漢尚書後漢尚書漢魏尚¶
書凡為二十六卷至隋秘書監太原王卲又録開皇仁¶
夀時事編而次之以類相從各為其目勒成隋書八十¶
<pb:KR3k0043_WYG_072-2b>¶
卷尋其義例皆準尚書原夫尚書之所記也若君臣相¶
對詞㫖可稱則一時之言累篇咸載如言無足紀語無¶
可述若此故事雖脱畧而觀者不以為非爰逮中葉文¶
籍大備必剪截今文模擬古法事非改轍理渉守株故¶
元舒所選漢魏等篇不行於代也若乃帝王無紀公卿¶
缺𫝊則年月失序爵里難詳斯並昔之所忽而今之所¶
要如王卲隋書雖欲祖述商周憲章虞夏觀其體制乃¶
似孔氏家語臨川世説可謂畫虎不成反類犬也故其¶
<pb:KR3k0043_WYG_072-3a>¶
書受嗤當代良有以焉¶
春秋家者其先出於三代案汲冢璅語記太丁時事目¶
為夏殷春秋孔子曰䟽通知逺書教也屬辭比事春秋¶
之教也知春秋始作與尚書同時璅語又有晉春秋記¶
獻公十七年事國語云晉羊舌肹習於春秋悼公使𫝊¶
其太子左𫝊昭二年晉韓宣子來聘見魯春秋曰周禮¶
盡在魯矣斯則春秋之目事匪一家至於隠没無聞者¶
不可勝載又案竹書紀年其所記事皆與魯春秋同孟¶
<pb:KR3k0043_WYG_072-3b>¶
子曰晉謂之乗楚謂之檮杌而魯謂之春秋其實一也¶
然則乗與紀年檮杌其皆春秋之别名者乎故墨子曰¶
吾見百國春秋葢皆指此也逮仲尼之修春秋也乃觀¶
周禮之舊法遵魯史之遺文據行事仍人道就敗以明¶
罰因興以立功假日月而定厯數藉朝聘而正禮樂㣲¶
婉其說隠晦其文為不刋之言著将來之法故能彌歴¶
千載而其書獨行又案儒者之說春秋也以事繫日以¶
日繫月言春以包夏舉秋以兼冬年有四時故錯舉以¶
<pb:KR3k0043_WYG_072-4a>¶
為所記之名也茍如是則晏子虞卿呂氏陸賈其書篇¶
第本無年月而亦謂之春秋葢有異於此者也至太史¶
公著史記始以天子為本紀考其宗㫖如晉春秋自是¶
為國史者皆用斯法然時移世異體式不同其所書之¶
事也皆言罕褒諱事無黜陟故馬遷所謂整齊故事耳¶
安得比於春秋哉¶
左𫝊家者其先出於左丘明孔子既著春秋而丘明授¶
經作𫝊葢𫝊者轉也轉受經㫖以授後人觀左𫝊之釋¶
<pb:KR3k0043_WYG_072-4b>¶
經也言見經文而事詳𫝊内或𫝊無而經有或經闕而¶
𫝊存其言簡而要其事詳而博信聖人之羽翮而述者¶
之冠冕也逮孔子云没經𫝊不作於時文籍惟有戰國¶
䇿及太史公書而已至晉著作郎魯國樂資乃追采二¶
史撰為春秋後𫝊其始以周貞王續前𫝊魯哀公後至¶
王赧入秦又以秦文王之繼周終於二世之滅合成世¶
卷當漢代史書以遷固為主而紀傳互出表志相重於¶
文為煩頗難周覽至孝獻帝始命荀悦撮其書為編年¶
<pb:KR3k0043_WYG_072-5a>¶
體依左𫝊著漢紀三十篇自是毎代國史皆有斯作起¶
自後漢至於高齊如張璠孫盛干寳徐賈裴子野呉均¶
何之元王卲等其所著書或謂之春秋或謂之紀或謂¶
之畧或謂之典或謂之志雖名各異大抵皆依左𫝊以¶
為的凖焉¶
國語家者其先亦出於左丘明既為春秋内𫝊又稽其¶
逸文纂其别說分周魯齊晉鄭楚呉越八國事起自周¶
穆王終於魯悼公列於春秋外𫝊國語合為二十一篇¶
<pb:KR3k0043_WYG_072-5b>¶
其文以方内𫝊或重出而小異然自古名儒賈逵王肅¶
虞翻韋耀之徒並申以註釋治其章句抑亦六經之流¶
三𫝊之亞也暨縱横互起力戰争雄秦兼天下而著戰¶
國䇿其篇有東西二周秦齊燕楚三晉宋衛中山合十¶
二國分為三十三卷夫謂之䇿者葢錄而不序故即簡¶
以為名或云漢代劉向以戰國㳺士為䇿謀因謂之戰¶
國䇿至孔衍又以戰國䇿所書未為盡善乃引太史公¶
所記㕘其異同刪彼二家聚為一録號為春秋後語除¶
<pb:KR3k0043_WYG_072-6a>¶
二周及宋衛中山其所留者七國而已始自秦孝公終¶
於楚漢之際比於春秋亦盡二百三十餘年行事始衍¶
撰春秋時國語復撰春秋後語勒成二書各為十卷今¶
行於世者惟後語存焉案其書序云雖左氏莫能加世¶
人皆尤其不量力不度徳尋衍之此義自比於丘明者¶
當謂國語非春秋𫝊也必方以類聚豈多嗤乎當漢氏¶
失馭英雄角力司馬彪又録其行事因為九州春秋州¶
為一篇合為九卷尋其體統亦近代之國語也自魏都¶
<pb:KR3k0043_WYG_072-6b>¶
許洛三方鼎峙晉宅江淮四海幅裂其君雖號同王者¶
而地實諸侯所在史官記其國事為紀𫝊者則規模班¶
馬創編年者則議擬荀袁為是史漢之體大行而國語¶
之風替矣¶
史記家者其先出於司馬遷自五經間行百家競列事¶
跡錯糅前後乖舛至遷乃鳩集國史採訪家乘上起黄¶
帝下窮漢武紀𫝊以統君臣書表以譜年爵合百三十¶
卷因魯史舊目名之史記自是漢世史官所續皆以史¶
<pb:KR3k0043_WYG_072-7a>¶
記為名迄乎東京著書猶稱漢紀至梁武帝又勅其羣¶
臣上自太初下終齊室撰成通史六百二十卷其書自¶
秦以上皆以史記為本而别採他說以廣異聞至兩漢¶
已還則全錄當時紀𫝊而上下通逹臭味相依又呉蜀¶
二主皆入世家五胡及拓拔氏列於夷狄𫝊大抵其體¶
皆如史記其所為異者惟無表而已其後元魏濟隂王¶
暉業又著科録二百七十卷其㫁限亦起自上古而終¶
於宋年其編次多依放通史而取其行事尤相似者共¶
<pb:KR3k0043_WYG_072-7b>¶
為一科故以科録為號皇家顯慶中符璽郎隴西李延¶
夀抄撮近代諸史南起自宋終於陳北始自魏卒於隋¶
合一百八十篇號曰南北史其君臣流例紀𫝊羣分皆¶
以類從各附於本國凡此諸作皆史記之流也尋史記¶
疆宇遼濶年月遐長而分以紀𫝊㪚以書表每論家國¶
一政而胡越相懸叙君臣一時而參商是隔此為其體¶
之失者也兼其所載多聚舊記時挿雜言(謂採世本國/語國䇿等)¶
故使覽之者事罕異聞而語饒重出此撰録之煩者也¶
<pb:KR3k0043_WYG_072-8a>¶
况通史以降蕪累尤深遂使學者寧習本書而怠窺新¶
録且撰次無幾而殘缺遂多可謂勞而無功述者所宜¶
深誡也¶
漢書家者其先出於班固馬遷撰史記終於今上自太¶
初已下闕而不録班彪因之演成後記以續前篇至子¶
固乃㫁自髙祖盡於王莽為十二紀十志八表七十列¶
𫝊勒成一史目為漢書昔虞夏之典商周之誥孔氏所¶
撰皆謂之書夫以書為名亦稽古之偉稱尋其創造皆¶
<pb:KR3k0043_WYG_072-8b>¶
准子長但不為世家改書曰志而已自東漢已後作者¶
相仍皆襲其名號無所變革惟東觀曰記三國曰志然¶
稱謂雖别而體制皆同歴觀自古史之所載也尚書記¶
周事終秦繆春秋述魯史止定公記年下逮於魏亡史¶
記惟論於漢始如漢書者究西都之首末窮劉氏之廢¶
興包舉一代撰成一書言皆精練事甚該密故學者尋¶
討易為其功自爾迄今無改斯道於是考兹六家商㩁¶
千載葢史之流品亦窮之於此矣而樸散淳銷時移世¶
<pb:KR3k0043_WYG_072-9a>¶
異尚書等四家其體乆廢所可祖述者惟左氏及漢書¶
二家而已¶
載言古者言為尚書事為春秋左右二史分尸其職葢¶
桓文作霸糾合同盟春秋之時事之大者也而尚書闕¶
紀秦師敗績繆公誡誓尚書之中言之大者也而春秋¶
靡録此則言事有别㫁可知矣逮左氏為書不遵古法¶
言之與事同在𫝊中然而言事相兼煩省合理故使讀¶
者尋繹不倦覽諷忘疲至於史漢則不然凡所包舉務¶
<pb:KR3k0043_WYG_072-9b>¶
存恢博文辭之記繁富為多是以賈誼晁錯董仲舒東¶
方朔等𫝊惟止録言罕逢載事夫方述一事得其綱紀¶
而隔以大篇分其次叙遂令披閲之者有所懵然後史¶
相承不改其轍交錯紛擾古今是同案遷固列君臣於¶
紀傳統遺逸於表志雖篇名甚廣而言獨無録愚謂凡¶
為史者宜於表志之外更立一書若人主之制冊誥令¶
羣臣之章表移檄収之紀𫝊悉入書部題為制冊章表¶
書以類區别他皆倣此亦猶志之有禮樂志刑法志又¶
<pb:KR3k0043_WYG_072-10a>¶
詩人之什自成一家故風雅比興非三𫝊所取自六義¶
不作文章生焉若韋孟諷諫之詩揚雄出師之頌馬卿¶
之書封禪賈誼之論過秦諸如此文皆施紀𫝊竊謂宜¶
從古詩例㫁入書中亦猶舜典列元首之歌夏書包五¶
子之咏者也夫能使史體如是庶幾春秋尚書之道備¶
矣昔干寳議撰晉史以為宜准左丘明其臣下委曲仍¶
為譜註於時議者莫不宗之故前史之所未安後史之¶
所宜革是用敢同有識爰立兹篇庶世之作者覩其利¶
<pb:KR3k0043_WYG_072-10b>¶
害如謂不然請俟來哲¶
本紀昔汲冢竹書是曰紀年吕氏春秋肇立紀號葢紀¶
者綱紀庶品網羅萬物考篇目之大者其莫過於此乎¶
及司馬遷之著史記也又列天子行事以本紀名篇後¶
世因之守而勿失譬夫行夏時之正朔服孔孟之教義¶
者雖地遷陵谷時變質文而此道常行終莫之能易也¶
然遷之以天子為本紀諸侯為世家斯誠當矣但區域¶
既定而疆理不分遂令後之學者罕詳其義案姬自后¶
<pb:KR3k0043_WYG_072-11a>¶
稷至於西伯嬴自伯翳至於莊王爵乃諸侯而名𨽻本¶
紀若以西伯莊王以上别作周秦世家持殷紂以對武¶
王拔秦繆以承周赧使帝王𫝊授昭然有别豈不善乎¶
必以西伯以前其事簡約别加一目不足成篇則伯翳¶
之至莊王其書先成一卷而不共世家等列輙與本紀¶
同編此尤可怪也項羽僭盗而死未得成君求之於古¶
則齊無知衛州吁之類也安得諱其名字呼之曰王者¶
乎春秋呉楚僭擬書如列國假使羽竊帝名正可抑同¶
<pb:KR3k0043_WYG_072-11b>¶
羣盗况其名曰西楚號止霸王者乎霸王者即當時諸¶
侯諸侯而稱本紀求名責實再三乖繆葢紀之為體猶¶
春秋之經繫日月以成嵗時書君上以顯國統曹武雖¶
曰人臣實同王者以未登帝位國不建元陳志權假漢¶
年編作魏紀亦猶兩漢書首列秦莽之正朔也後來作¶
者宜准於斯而陸機晉書列紀三祖直序其事竟不編¶
年年既不編何紀之有夫位終北面一概人臣儻追加¶
大號止入𫝊限是以𢎞嗣呉史不紀孫和緬求故實非¶
<pb:KR3k0043_WYG_072-12a>¶
無徃例逮伯起之次魏乃編景穆於本紀以戾國虛謚¶
間厠武昭欲使百世之中若為魚貫又紀者既以編年¶
為主惟叙天子一人有大事可書者則見之於年月其¶
書事委曲付之列𫝊此其義也如近代述者魏著作李¶
安平之徒其撰魏齊二史(魏彥淵撰後魏書/李百藥撰北齊書)於諸帝篇¶
或雜載臣下或兼言他事巨細畢書洪纎備録(如彥淵/帝紀載)¶
(沙苑之捷百藥帝紀/述淮南之敗是也)全為𫝊體有異紀文迷而不悟無¶
乃太甚世之讀者幸為詳焉¶
<pb:KR3k0043_WYG_072-12b>¶
列𫝊夫紀𫝊之興肇於史漢葢紀者編年也𫝊者列事¶
也編年者歴帝王之嵗月猶春秋之經列事者録人臣¶
之行狀猶春秋之𫝊春秋則𫝊以解經史漢則傳以釋¶
紀尋兹例草創始自子長而樸畧猶存區分未盡如項¶
王立𫝊而以本紀為名非惟羽之僭盗不可同於天子¶
且推其序皆作𫝊言求謂之紀不可得也或曰遷紀五¶
帝夏殷亦皆列事而已子曾不之怪何獨尤於項紀哉¶
對曰不然夫五帝之與夏殷也正朔相承子孫逓及雖¶
<pb:KR3k0043_WYG_072-13a>¶
無年可著紀亦何傷如項羽者事起秦餘身終漢始殊¶
夏氏之后羿似黄帝之蚩尤譬諸閏位容可列紀方之¶
駢胟難以成編且夏殷之紀不引他事夷齊諫周實當¶
紂日而析為列𫝊不入殷篇項紀則上下同載君臣交¶
雜紀名傳體所以成嗤夫紀𫝊之不同猶詩賦之有别¶
而後來繼作亦多所未詳案范&ZX-11187d;漢書紀后妃六宫其¶
實𫝊也而謂之為紀陳夀國志載孫劉二帝其實紀也¶
而呼之曰𫝊考數家之所作其未逹紀𫝊之情乎茍上¶
<pb:KR3k0043_WYG_072-13b>¶
智猶且若斯則中庸故可知矣又𫝊之為體大抵相同¶
而述者多方有時而異耳如二人行事首尾相隨則有¶
一𫝊兼書包括令盡若陳餘張耳合體成篇陳勝呉廣¶
相㕘並録是也亦有事跡雖寡名行可崇寄在他篇為¶
其標冠若商山四皓事列王陽之首廬江毛義名在劉¶
平之上是也自兹已後史氏相承述作雖多斯道多廢¶
其同於古者惟有附出而已尋附出之為義攀列𫝊以¶
垂名若紀季之入齊顓㬰之事魯皆附庸自託得厠於¶
<pb:KR3k0043_WYG_072-14a>¶
朋流然世之求名者咸以附出為小葢以其因人成事¶
不足稱多故也竊以書名竹素豈限詳畧但問其事竟¶
如何耳借如邵平紀信沮授陳宮或運一異謀樹一竒¶
節並能𫝊之不朽人到於今稱之豈假編名作𫝊然後¶
播其遺烈也嗟乎自班馬以來獲書於國史者多矣其¶
間則有生無令問死無遺跡使㳺談者靡徴其事講習¶
者罕記其名而虚𫝊班史妄占篇目若斯人者可勝紀¶
哉古人以没而不朽為難葢為此也¶
<pb:KR3k0043_WYG_072-14b>¶
天文志夫兩曜百星麗於𤣥象非如九州萬國廢置無¶
恒故海田可變而景緯無易古之天猶今之天也今之¶
天即古之天也必欲刋之國史施於何代不可也但史¶
記包括所及區域綿長故書有天官讀者竟忘其誤㩁¶
而為論未見其宜班固因循復以天文作志志無漢事¶
而𨽻入漢書尋篇考限覩其乖越者矣降及有晉迄於¶
隋氏或地止一隅或年才二世而彼蒼列志其篇倍多¶
流宕忘歸不知紀極方於漢史又孟堅之罪人也竊以¶
<pb:KR3k0043_WYG_072-15a>¶
國史所書宜述當時之事必為志而論天象也但載其¶
時彗孛氛祲薄食晦明禆竈梓慎之所占京房李郃之¶
所候至如熒惑退舍宋公延齡中台吿折晉相速禍星¶
集頴川而賢人聚月犯少㣲而處士亡如斯之類志之¶
可也若乃體分濛澒色著青蒼丹曦素魄之躔次黄道¶
紫宫之分野既不預於人事輙編之於䇿書故曰刋之¶
國史施於何代不可也其間惟有袁山松沈約蕭子顯¶
魏收等數家頗覺其非不遵舊例凡所記録多合事宜¶
<pb:KR3k0043_WYG_072-15b>¶
寸有所長賢於班馬逺矣¶
藝文志伏羲已降文籍始備逮於戰國其書五車𫝊之¶
無窮是曰不朽夫古之所制我有何力而班漢定其流¶
别編為藝文志論其妄載事等上篇(謂天/文志)續漢已還祖¶
述不暇夫前志已録而後志仍書篇目如舊頻煩互出¶
何異以水濟水誰能飲之者乎且漢書之志天文藝文¶
也葢欲廣列篇名示存書體而已文字既少披閲易周¶
故雖乖節文而未甚穢累既而後來繼述其流日廣天¶
<pb:KR3k0043_WYG_072-16a>¶
文則星占月㑹渾圖周髀之流藝文則四部七録中經¶
秘閣之軰莫不各踰三篋自成一家史臣所書宜其輒¶
簡而近世有著隋書者乃廣包衆作勒成二志騁其繁¶
富百倍前修非惟循覆車而重軌亦復加濶眉以半額¶
者矣但自史之立志非復一門其理有不安多從沿革¶
惟藝文一體古今是同詳求厥義未見其可愚謂凡撰¶
志者宜除此篇必不能去當變其體近者宋孝王關東¶
風俗𫝊亦有墳籍志其所録皆鄴下文儒之士讐校之¶
<pb:KR3k0043_WYG_072-16b>¶
司所列書名惟取當時撰者習兹楷則庶免譏嫌語曰¶
雖有絲麻無棄菅蒯於宋王得之矣¶
五行志夫災祥之作以表吉凶此理昭昭不易誣也然¶
則麒麟鬬而日月蝕鯨鯢死而彗星出河變應於千年¶
山崩由於朽壌又語曰太嵗在丑乞漿得酒太嵗在已¶
販妻鬻子則知吉凶逓代如盈縮循環此乃關諸天道¶
不復繫乎人事且周王決疑龜焦蓍折宋王誓衆竿壊¶
幡亡梟止梁師之營鵩集賈生之舎斯皆妖災著象而¶
<pb:KR3k0043_WYG_072-17a>¶
福禄來鍾愚智不能知晦明莫之測也然而古之國史¶
聞異則書未必皆審其休咎詳其美惡也故諸侯相軋¶
有異不為災見於春秋其事非一洎漢興儒者乃考洪¶
範以釋隂陽其事也如江璧𫝊於鄭谷逺應始皇卧栁¶
植於上林近符宣帝門樞白髪元后之祥柱樹黄雀新¶
都之䜟舉夫一二良有可稱至於蜚蜮蝝螽震食崩拆¶
隕雨霜雹大水無氷其所證明實皆迂濶故當春秋之¶
世其在於魯也如有旱雩舛候螟螣傷苖之屬是時或¶
<pb:KR3k0043_WYG_072-17b>¶
秦人歸禭或毛伯賜命或滕邾入朝或晉楚來聘皆持¶
此恒事應彼咎徴旻穹垂謫厥罰安在探賾索隠其可¶
畧諸且史之記載難以周悉近者宋氏年惟五紀地止¶
江淮書滿百篇號為繁富作者猶廣之以拾遺加之以語¶
録況彼春秋之所記也二百四十年行事夷夏之國盡¶
書而經𫝊集解卷才三十則知其所畧葢亦多矣而漢¶
代儒者羅災眚於二百年外討符會於三十卷中安知¶
事有不應於人應人而失其事何得茍有變而必知其¶
<pb:KR3k0043_WYG_072-18a>¶
兆者哉若乃採前文而改易其說謂王扎子之作亂在¶
彼成年(春秋成元年二月無氷董仲舒以為其時王扎/子殺召伯毛伯案今春秋經扎子殺召毛事在)¶
(宣十五年/非成公時)夏徴舒之搆逆當夫昭代(春秋昭公九年陳/火董仲舒以為楚)¶
(莊王為陳討夏徴舒因滅陳陳之臣子毒恨故致火災/案楚莊王之滅陳在宣十一年如昭九年所滅者乃楚)¶
(靈王時且莊王卒恭王立恭王卒康王立康王卒夾/敖立夾敖卒靈王立相去凡五世在五行志上卷中)楚¶
莊作霸荆國始僭稱王(春秋桓公三年日有蝕之既京/房易傳以為楚莊稱王兼地千)¶
(里案自武王始僭號歴定成繆三王始至於莊然則楚/之稱王已四世矣何得言莊始稱王哉又魯桓薨後世)¶
(歴莊閔釐文宣凡五君而楚莊作/霸安有桓三年日食而應之耶)高宗諒隂亳都實生¶
<pb:KR3k0043_WYG_072-18b>¶
桑榖(尚書伊陟相太戊亳有桑榖共生劉向以為殷道/衰高宗承弊而起盡諒隂之哀天下應之既獲顯)¶
(榮怠於政事而國將危亡故桑榖之異見按太戊崩其/後嗣有仲丁河亶甲祖乙盤庚凡歴五世始至武丁即)¶
(高宗是也桑榖自太戊時生/非高宗事高又本不都於亳)晉悼臨國六卿専政以君¶
事臣(董仲舒以為成公十七年六月甲戌朔日有食之/時宿在畢晉象也晉厲公後莫敢責大夫六卿遂)¶
(相與比周専晉國君還事之按春秋/成公十二月丁巳朔日食非是六月)魯僖末年三桓世¶
官殺嫡立庶(春秋僖公三十年十二月隕霜不殺草劉/向以為是時公子遂専權三桓始世官向)¶
(又曰嗣君㣲失柄來事之象也又僖公二十九年秋大/雨雹劉向以為僖公末年信用公子遂専權自恣至於)¶
(殺君故隂脅陽之象見僖公不悟遂終専權後二年殺/子赤立宣公按此事乃文公末世不是僖公時也遂即)¶
<pb:KR3k0043_WYG_072-19a>¶
(東門襄仲赤文/公太子即惡也)斯皆不憑章句直取胸懐或以前為後¶
以虚為實移的就箭曲取相諧掩耳盜鐘自云無覺詎¶
知後生可畏來者難誣者耶又品藻羣流題目庶類謂¶
莒大為國菽為强草鶖著素色負蠜匪中國之蟲(春秋/莊公)¶
(二十九年有蜰劉歆以為蜰負蠜也劉向以為非中國/所有南越盛暑男女同川澤滛風所生是時莊取齊女)¶
(為夫人既入滛於兩叔故蜰至/按負蠜中國所生不獨出南越)鸜鵒為夷狄之鳥(春秋/昭公)¶
(二十三年鸜鵒來巢劉向以為夷狄之禽按/鸜鵒中國皆有惟不踰濟水耳事見周官)如斯詭妄¶
不可殫論而班固就加纂次曽靡銓擇因以五行編而¶
<pb:KR3k0043_WYG_072-19b>¶
為志不亦惑乎且每有叙一災推一怪董京之說前後¶
相反(桓公三年日有食之董仲舒劉向以為魯宋弑君/易許田劉歆以為晉曲沃莊伯殺晉侯京房以為)¶
(後楚莊稱王/兼地千里也)向歆之解父子不同(莊公七年夜中星隕/如雨劉向以為夜中)¶
(者即中國也劉歆以為畫象夷狄劉向又以為/蜚生南越劉歆以為盛暑所生非自越來也)遂乃䨇¶
載其文兩存要理言無准的事益煩費豈所謂撮其機¶
要收彼菁華者乎自漢中興已還至於宋齊其間司馬¶
彪臧榮緒沈約蕭子顯相承載筆競志五行雖未能盡¶
善而大較多實何者如彪之徒皆自以名慙漢儒才劣¶
<pb:KR3k0043_WYG_072-20a>¶
班史凡所辨論務守常途既動遵繩墨故理絶河漢兼¶
以古書從畧求徴應者難該近史尚繁考祥符者易洽¶
此昔人所以言有乖越後進所以事必精審也然則天¶
道遼逺禆竈焉知日蝕不常文伯所對至如梓慎之占¶
星象趙逹之明風角單颺識魏作於黄龍董食徴晉亂¶
於蒼鳥斯皆肇彰先覺取驗將來言必有中語無虚發¶
茍誌諸竹帛其誰曰不然若乃前事已徃後來追證課¶
彼虛說成此㳺詞多見其老生常談徒煩翰墨者矣子¶
<pb:KR3k0043_WYG_072-20b>¶
曰葢有不知而作之者我無是也又曰君子於其所不¶
知葢闕如也又曰知之為知之不知為不知是知也嗚¶
呼世之作者其鑒之哉談何容易駟不及舌無為强著¶
一言受嗤千載也¶
雜志或以為天文藝文雖非漢書所宜取而有廣聞見¶
難為刪削也對曰茍事非其限而越理來書自可觸類¶
而長於何不録又有要於此者今可得而言焉夫圓首¶
方足含靈受氣吉凶形於相貌貴賤彰於骨法皆生人¶
<pb:KR3k0043_WYG_072-21a>¶
之所欲知也四支六府痾瘵所纒茍詳其孔穴則砭灼¶
無悮此養生之尤急且身名並利親踈自明豈可近昧¶
形骸而逺求辰象既天文有志何不為人形志乎茫茫¶
九州語言各異大漢輶軒之使譯道而通足以驗風俗¶
之不同示皇威之廣被且事當災運尤相關涉爾雅釋¶
物非無徃例既藝文有志何不為方言志乎但班固綴¶
荀卿之詞以序刑法探孟軻之語用裁食貨五行出劉¶
向洪範藝文取劉歆七畧因人成事其目遂多至若許¶
<pb:KR3k0043_WYG_072-21b>¶
負相經揚雄方言並當時所重見𫝊流俗若加以二志¶
幸有其書何獨捨諸深所未曉歴觀衆史諸志列名或¶
前畧而後詳或古無而今有雖逓補所闕各自以為工¶
㩁而論之皆未得其最葢可以為志者其道有三焉一¶
曰都邑志二曰氏族志三曰方物志何者京邑翼翼四¶
方是則千門萬户兆庶仰其威神虎踞龍蹯帝王表其¶
尊極兼復土堦卑室好約者所以安人阿房未央窮奢¶
者由其敗國此則其惡可以誡世其善可以勸後者也¶
<pb:KR3k0043_WYG_072-22a>¶
且宫闕制度朝廷軌儀前王所為後王取則故齊府肇¶
建誦魏都以立宫代國初遷寫呉京而樹闕故知經始¶
之義卜揆之功經百王而不易無一日而可廢也至如¶
兩漢之都咸洛晉宋之宅金陵魏徙伊瀍齊居漳滏隋¶
氏二世分置兩都此並規模宏逺名號非一凡為國史¶
者宜各撰都邑志列於輿服之上金石草木縞紵絲枲¶
之流鳥獸蟲魚齒革羽毛之類或百蠻攸稅或萬國是¶
供夏書則編於禹貢周書則托於王㑹亦有圖形九牧¶
<pb:KR3k0043_WYG_072-22b>¶
之鼎列狀四荒之經觀之者擅其博學聞之者騁其多¶
識自漢氏拓境無國不賔則有笻竹𫝊節蒟醤流味大¶
宛獻其善馬條支致其巨雀爰及魏晉迄於周隋咸亦¶
遐邇來王任土作貢異物歸於計吏竒名顯於職方凡¶
為國史者宜各撰方物志列於食貨之首帝王苖裔公¶
侯子孫餘慶所鍾百世無絶能言吾祖郯子見師於孔¶
公不識其先籍談取誚於姬后故撰氏本式辨諸宗楚¶
置三閭實掌王族逮乎晚葉譜學尤煩用之於官可以¶
<pb:KR3k0043_WYG_072-23a>¶
品藻士庶施之於國可以甄别華夷自劉曹受命雍豫¶
為宅世胄相承子孫蕃衍及永嘉東渡流寓揚越代氏¶
南遷夷從華夏於是中朝江右南北混淆華壤邊民虜¶
漢相雜隋有天下文軌大同江外山東人物殷湊其間¶
髙門貴族非復一家郡正州都世掌其任凡為國史者¶
宜各撰氏族志列於百官之下葢自都邑已降氏族而¶
徃實為志者所宜先而諸史竟無其録如休文宋籍廣¶
以符瑞伯起魏篇加之釋老徒以不急為務曽何足云¶
<pb:KR3k0043_WYG_072-23b>¶
惟此數條粗加商畧得失利害從可知矣庶夫後來者¶
擇其善而行之¶
論賛春秋左氏𫝊每有發論假君子以稱之二𫝊云公¶
羊子榖梁子史記曰太史公既而班固曰讃荀悦曰論¶
東觀曰序謝承曰詮陳夀曰評王隱曰議何法盛曰述¶
揚雄曰譔劉昞曰奏袁宏裴子野自顯姓名皇甫謐葛¶
洪列其所號史官所撰通稱史臣其名萬殊其義一揆¶
必取便於時者則總歸論焉論者所以辨疑惑釋凝滯¶
<pb:KR3k0043_WYG_072-24a>¶
若愚智共了固無俟商㩁丘明君子曰者其義實在於¶
斯司馬遷始限以篇終各書一論必理有非要則强生¶
其文史論之煩實萌於此夫擬春秋以成史持論尤宜¶
濶畧其有本無疑事輙誤論以裁之此皆私狥筆端茍¶
衒文彩嘉辭美句寄諸簡冊豈知史書之大體載削之¶
指歸者哉必尋其得失考其異同子長淡泊無味承祚¶
濡緩不切賢才間出隔世同科孟堅辭惟温雅理多愜¶
當其尤美者有典誥之風翩翩奕奕良可詠也仲豫義¶
<pb:KR3k0043_WYG_072-24b>¶
理雖長失在繁富自兹已降流宕忘返大抵皆華多於¶
實理少於文鼓其雄辭誇其儷事必擇其善者則干寳¶
范&ZX-11187d;裴子野是其最也沈約臧榮緒蕭子顯抑其次也¶
孫安國都無足採習鑿齒時有可觀若袁彥伯之務飾¶
𤣥言謝靈運之虛張高論玊巵無當曽何足云王卲志¶
在簡直言兼鄙野茍得其理遂忘其文觀過知仁斯之¶
謂矣唐修晉書作者皆當代詞人逺棄史班近宗徐庾¶
夫以飾彼輕薄之句而編為史籍之文無異加粉黛於¶
<pb:KR3k0043_WYG_072-25a>¶
壯夫服綺紈於高士者矣史之有論也葢欲事無重出¶
省文可知如太史公曰觀張良貌如婦人好女項羽重¶
瞳豈舜苖裔此則别加他語以補書中所謂事無重出¶
者也又如班固賛曰萬石君之為父浣衣君子非之楊¶
王孫裸塟賢於秦始皇逺矣此則片言如約而諸義甚¶
備所謂省文可知也及後來讃語之作多録紀𫝊之言¶
其有所異惟加文飾而已至於甚者則天子操行具諸¶
紀末繼以論曰接武前脩紀論不殊徒為再列馬遷序¶
<pb:KR3k0043_WYG_072-25b>¶
𫝊後厯寫諸篇各叙其意既而班固變為詩體號之曰¶
述范曄改彼述命呼之以賛尋述賛為例篇有一章事¶
多者則約之以使少理小者則張之以令大名實多爽¶
詳畧不同且欲觀人之善惡史之褒貶葢無假於此然¶
固之總述合在一篇使其條貫有序歴然可閲蔚宗後¶
書實同班氏乃各附本事書於卷末篇目相離㫁絶失¶
次而後生作者不悟其非如蕭李南北史(蕭子顯/李百藥)唐新¶
修晉史皆依范書誤本篇終有賛夫每卷立論其煩已¶
<pb:KR3k0043_WYG_072-26a>¶
多而嗣論以賛為黷彌甚亦猶文士製碑序終而續以¶
銘曰釋氏演法義盡而宣以偈言茍撰史若斯難與議¶
夫簡要者矣至若與奪乖宜是非失中如班固之深排¶
賈誼范&ZX-11187d;之虛美隗囂陳夀謂諸葛不逮管蕭魏收稱¶
爾朱可方伊霍或言傷其實或擬非其倫必備加擊難¶
則五車難盡故畧陳梗概一言以蔽之¶
㫁限夫書之立約其來尚矣如尼父之定虞書也以舜¶
為始而云粤若稽古帝堯丘明之𫝊魯史也以隱為先¶
<pb:KR3k0043_WYG_072-26b>¶
而云恵公元妃孟子此皆正其疆理開其首端因有沿¶
革遂相交互事勢當然非為濫軼也過此已徃可謂狂¶
簡不知所裁者焉又子曰不在其位不謀其政若漢書¶
之立表志其殆侵官離局者乎考其濫觴所出起乎司¶
馬氏按馬記以史制名班書持漢標目史記者載數千¶
年之事無所不容漢書者紀十二帝之時有限斯極固¶
既分遷之記判其去取紀𫝊所存惟留漢目表志所録¶
乃盡犧年舉一反三豈其若是膠柱調瑟不亦繆歟但¶
<pb:KR3k0043_WYG_072-27a>¶
固之蹖駮既徃不諫而後之作者咸習其途宋史則上¶
括魏朝隋書則仰包梁代求其所書之事得十一於千¶
百一成其例莫之敢移永言其理可為嘆息當魏武乘¶
時撥亂電掃羣雄鋒鏑之所交網羅之所及者葢惟二¶
袁劉呂而已若進鴆行弑燃臍就戮總關王室不涉霸¶
圖而陳壽國志引居𫝊首夫漢之有董卓猶秦之有趙¶
高昔車令之誅既不列漢史何太師之斃遂獨刋於魏¶
書乎兼復臧洪陶謙劉虞孫讃生於季末自相吞噬其¶
<pb:KR3k0043_WYG_072-27b>¶
於曹氏也非惟理異犬牙固亦事同風馬漢典所具而¶
魏冊仍編豈非流宕忘歸迷而不悟者也亦有一代之¶
史上下相交若已見它記則無宜重述故子嬰降沛其¶
詳取驗於秦紀伯符死漢其事㫁入於吳書沈録金行¶
上覊劉主魏刋水運下列髙王惟蜀與齊各有國史越¶
次而載孰曰攸宜自五胡稱制四海殊風江左既承正¶
朔斥彼魏胡故氐羌有録索虜成𫝊魏本出於北貉竊¶
亦自號真君其史黨附本朝思欲凌駕前作遂乃南籠¶
<pb:KR3k0043_WYG_072-28a>¶
典午北吞諸偽比於羣盜盡入𫝊中但當有晉元明之¶
時中原秦趙之代元氏膜拜稽首自同臣妾而反列之¶
於𫝊何厚顏之甚耶又張李諸姓據有涼蜀其於魏也¶
校年則前後不接論地則參商有殊何預魏氏而横加¶
編載夫尚書者七經之冠冕百氏之襟袖凡學者必先¶
精此書次覽羣籍譬夫行不由徑非所聞焉修國史者¶
若旁採異聞用成博物斯則可矣如班書地理志首遂¶
全寫禹貢一篇降為從書持續前史葢以水濟水床上¶
<pb:KR3k0043_WYG_072-28b>¶
施床徒有其煩竟無其用豈非惑乎昔春秋諸國賦詩¶
見意左氏所載惟録其章名如地理為書論自古風俗¶
至於夏世宜云禹貢已詳何必重述古文益其辭費也¶
若氊裘之族各有由興北貊起自淳維南蠻出於盤瓠¶
高句麗以鱉橋獲濟吐谷渾因馬鬭徙居諸如此說者¶
求之歴代何書不有而作之者曽不知前撰已著而後¶
修宜輟遂乃百世相𫝊一字無改葢駢指在手不加力¶
於千鈞附贅居身非廣形於七尺為史之體有若於斯¶
<pb:KR3k0043_WYG_072-29a>¶
茍濫引他事豐其部帙以此稱博異乎吾黨之所聞陸¶
士衡有云雖有愛而必捐善哉斯言可謂逹作者之致¶
矣夫能明彼㫁限定其折中歴選自古惟蕭子顯近諸¶
然必謂都無其累則吾未許也¶
載文夫觀乎人文以化成天下觀乎國風以察興亡是¶
知文之為用逺矣大矣若乃宣僖善政其美載於周詩¶
懐襄不道其惡存於楚賦讀者不以吉甫奚斯為諂屈¶
平宋玊為謗者何也葢不虚美不隱惡故也是則文之¶
<pb:KR3k0043_WYG_072-29b>¶
將史其流一焉固可以方駕南董俱稱良直者矣爰洎¶
中葉文體大變樹理者多以詭妄為本餙辭者務以淫¶
麗為宗譬以女工之有綺縠音樂之有鄭衛葢語曰不¶
作無益害有益至如史氏所書固當以正為主是以虞¶
帝思理夏后失馭尚書載其元首禽荒之歌鄭莊至孝¶
晉獻不明春秋録其大隧狐裘之什其理讜而切其文¶
簡而要足以懲惡勸善觀風察俗者矣若馬卿之子虚¶
上林揚雄之甘泉羽獵班固兩都馬融廣成喻過其體¶
<pb:KR3k0043_WYG_072-30a>¶
詞没其義繁華而失實流宕而忘返無禆勸奨有長奸¶
詐而前後史漢皆書列𫝊不其謬乎且漢代詞賦雖云¶
虛矯自餘它文大抵猶實至於魏晉已下則偽繆雷同¶
㩁而論之其失有五一曰虛設二曰厚顏三曰假手四¶
曰自戾五曰一概何者昔大道為公以能而授故堯咨¶
爾舜舜以命禹自曹馬以降其取之也則不然若乃上¶
出禪書下陳讓表其間勸進殷勤敦諭重沓跡實同於¶
莽卓言乃類於虞夏且始自納陛迄於登壇彤弓盧矢¶
<pb:KR3k0043_WYG_072-30b>¶
新君膺九命之錫白馬侯服舊主蒙三恪之禮徒有其¶
文竟無其事所謂虚設也古者兩軍為敵二國争雄自¶
相稱述言無所隱何者國之得喪如日月之蝕焉非由¶
餙詞矯說所能掩蔽也逮於近古則不然至如曹公歎¶
蜀主之英畧曰劉備吾儔周帝美齊宣之强盛云高歡¶
不死或移都以避其鋒或㫁水以防其渡及其申誥誓¶
降移檄便稱其智昏菽麥識昧𤣥黄列宅建都若鷦鷯¶
之巢葦臨戎賈勇猶螳螂之拒轍此所謂厚顏也古者¶
<pb:KR3k0043_WYG_072-31a>¶
國有詔命皆人主所為故漢光武時第五倫為督鑄錢¶
掾見詔書而歎曰此聖主也一見決矣至於近古則不¶
然凡有詔𠡠皆責成羣下但使朝多文士國富辭人肆¶
其筆端何事不錄是以每發璽誥下綸言申惻隱之渥¶
恩叙憂勤之至意其君雖有反道敗徳惟頑與暴觀其¶
政令則辛癸不如讀其詔誥則勳華再出此所謂假手¶
也天子無戲言茍言之有失則取尤天下故漢光武謂¶
龎萌可以託六尺之孤及聞其叛也乃謝百官曰諸君¶
<pb:KR3k0043_WYG_072-31b>¶
得無笑朕乎是知褒貶之言哲王所慎至於近古則不¶
然凡百具寮王公卿士始有褒崇則謂其珪璋特逹善¶
無可加旋有黙貶則斗筲下才罪不容責夫同為一士¶
之行同取一君之言愚智生於倐忽是非變於俄頃帝¶
心不一皇鑒無恒此所謂自戾也夫國有否泰世有汚¶
隆作者形言本無定准故觀猗歟之頌而驗有殷方興¶
覩魚藻之刺而知宗周將殞至於近代則不然夫談主¶
上之聖明則君盡三五述宰相之英偉則臣皆二八國¶
<pb:KR3k0043_WYG_072-32a>¶
止方隅而言併吞六合福不盈時而稱感致百靈雖人¶
事屢改而文理無易故善之與惡其說不殊欲令觀者¶
疇為准的此所謂一概也於是考兹五失以尋文義雖¶
事皆形似而言必憑虚夫鏤氷為璧不可得而用也畫¶
地為餅不可得而食之是以行之於世則上下相蒙𫝊¶
之於後則示人不信而世之作者恒不之察聚彼虚說¶
編而次之創自起居成於國史連章畢録一字無廢非¶
復史書更成文集若乃類選衆作求其穢累王沉魚豢¶
<pb:KR3k0043_WYG_072-32b>¶
是其甚焉裴子野何之元抑其次也陳壽干寳頗從簡¶
約猶時載浮訛未盡機要惟王卲撰齊隋二史其所取¶
也文皆詣實理多可信至於悠悠餙詞皆不之取此實¶
得去邪從正之理捐華摭實之義也葢山有木工則度¶
之況舉世文章豈無其選但苦作者書之不讀耳至如¶
詩有韋孟諷諫賦有趙壹嫉邪篇則賈誼過秦論則班¶
彪王命張華述箴於女史張載題銘於劍閣諸葛表主¶
以出師王昶書家以誡子劉向谷永之上疏晁錯李固¶
<pb:KR3k0043_WYG_072-33a>¶
之對䇿荀伯子之彈文山巨源之啓事此皆言成軌則¶
為世龜鏡求諸歴代徃徃而有茍書之竹帛持以不刋¶
則其文可與三代同風其事可與五經齊列古猶今也¶
何遠近之有哉昔夫子修春秋别是非申黜陟而賊臣¶
逆子懼凡今為史而載文也茍能撥浮華採真實亦可¶
使夫彫蟲小伎者聞義而知徙矣此乃禁淫之隄防持¶
雅之管轄凡為載削者可不務乎¶
言語葢樞機之發榮辱之主言之不文行之不遠則知¶
<pb:KR3k0043_WYG_072-33b>¶
餙詞専對古之所重也夫上古之世人惟樸畧言語難¶
曉訓釋方通是以尋理則事簡而意深考文則詞難而¶
義釋若尚書載伊尹之訓臯陶之謨洛誥康誥牧誓泰¶
誓是也周監於二代郁郁乎文大夫行人尤重詞命語¶
㣲婉而多切言流靡而不淫若春秋載吕相絶秦子產¶
獻捷臧孫諫君納鼎魏絳對戮揚干是也戰國虎爭馳¶
說雲湧人持弄丸之辯家挾飛鉗之術劇談者以譎誑¶
為宗利口者以寓言為主若史記載蘇秦合從張儀連¶
<pb:KR3k0043_WYG_072-34a>¶
衡范睢反間以相秦魯連觧紛而全趙是也逮漢魏已¶
降周隋而徃世皆尚文時無専對運籌畫策自具於章¶
表獻可替否總歸於筆札宰我子貢之道不行蘇秦張¶
儀之業遂廢矣假有忠言切諫答戲觧嘲其可稱者若¶
朱雲折檻以抗憤張綱埋輪而獻直秦宓之酬呉客王¶
融之答虜使比之小辯曽何足云是以歴選載言而布¶
諸方冊自漢已下無足觀焉尋夫戰國已前言皆可諷¶
詠非但筆削所致良用體質素美何以覈諸至如鶉賁¶
<pb:KR3k0043_WYG_072-34b>¶
鸜鵒童䜿之謡也山木轉車時俗之諺也皤腹棄甲城¶
者之謳也原田是謀輿人之頌也斯皆芻詞鄙句猶能¶
温潤若此況乎束帶立朝之士加以多聞博古之說者¶
哉則知時人出言史官入記雖有討論潤色終不失梗¶
概者也夫三𫝊之說既不習於尚書兩漢之詞又多違¶
於戰䇿足以驗甿俗之逓改知嵗時之不同而後來作¶
者通無遠識記其當世口語罕能從實而書方復追效¶
昔人示其稽古是以好丘明者則偏摸左𫝊愛子長者¶
<pb:KR3k0043_WYG_072-35a>¶
則全學史公用使周秦言辭見於魏晉之代楚漢應對¶
行乎宋齊之日而為脩混沌失彼天然今古以之不純¶
真偽由其相亂故裴少期譏孫盛録曹公平素之語而¶
全作夫差滅亡之詞雖言以春秋而事殊乖越者矣然¶
自晉咸洛不守龜鼎南遷江左為禮樂之鄉金陵實圖¶
書之府故其俗猶能語存規檢言喜風流顛沛造次不¶
忘經籍(若梁史載髙祖在圍中見蕭正徳而謂之曰啜/其泣矣何嗟及矣湘東王聞世子方等見殺謂)¶
(其次子諸曰不有其/廢君何以興皆其類)而史臣修餙無所費功其於中國¶
<pb:KR3k0043_WYG_072-35b>¶
則不然何者於斯時也先王桑梓剪為蠻貊韋韝毳幕¶
充牣神州其中辯若駒支學如郯子有時而遇不可多¶
得而彥鸞脩偽國諸史收𢎞撰魏周書(魏收/牛𢎞)必謂彼夷¶
音變成華語等楊由之聽雀如介葛之聞牛斯亦可矣¶
而於其間則有妄益文彩虚加風物援引詩書憲章史¶
漢遂使且渠乞伏儒雅比於元封拓䟦宇文徳音同於¶
正始華而失實過莫大焉惟王宋著書叙元高時也(王/邵)¶
(撰齊志宋孝王/撰關東風俗傳)抗詞正筆務存直道方言世語由此畢¶
<pb:KR3k0043_WYG_072-36a>¶
彰而今之學者皆尤二子以言多滓穢語傷淺俗夫本¶
質如此而推過史臣猶鑑者見嫫姆多媸而歸罪於明¶
鏡也又世之議者咸以北朝衆作周史為工葢賞其記¶
言之體多同於古故也夫以枉餙虛言都損實事便號¶
以良直師其模楷(至如周太祖實名獺魏本索頭故當/時有童謡曰狐非狐貉非貉樵犂狗)¶
(子齒㫁索又曰獾獾頭團欒河中狗子破爾苑又西帝/下詔罵齊神武數其罪狀如此事難可遺棄而周史以)¶
(為其事非雅畧而不載頼君懋編録故得權聞/於後其事不𫝊於北齊因而埋没不盡亦多矣)是以董¶
狐南史齊首可求班固華嶠比肩皆是者也近有燉煌¶
<pb:KR3k0043_WYG_072-36b>¶
張太素中山郎餘令並稱述者自負史才郎著李𫝊張¶
著隋後畧凡所撰人語皆依倣舊辭若選言可以効古¶
而書其難類者則忽而不取料其所棄可勝紀哉葢江¶
芈罵商臣曰呼役夫宜君王廢汝而立職漢王怒酈生¶
曰豎儒幾敗乃公事單固謂嵇康曰老奴汝死自其分¶
樂廣歎衛玠曰誰家生得寧馨兒斯並當時侮嫚之詞¶
流俗鄙俚之說必播以唇吻傳諸諷誦而世之人皆以¶
為上之二言不失清雅而下之兩句殊為魯樸者何哉¶
<pb:KR3k0043_WYG_072-37a>¶
葢楚漢世隔事已成古魏晉年近言猶類今已古者即¶
謂其文猶今者乃驚其質夫天地乆長風俗無恒後之¶
視今亦猶今之視昔而作者皆怯書今語勇効昔言不¶
其惑乎茍記事則約附五經載語則依憑三史是春秋¶
之俗戰國之時與兩儀而並存經千載而如一奚以今¶
來古徃質文之屢變者哉葢善為政者不擇人而理故¶
俗無精粗咸被其化工為史者不選事而書故言無美¶
惡盡𫝊於後若事皆不謬言必近真庶幾可與古人同¶
<pb:KR3k0043_WYG_072-37b>¶
居何止得其糟粕而已¶
簡要夫國史之美者以叙事為工而叙事之工者以簡¶
要為主簡之時義大矣哉歴觀自古作者權輿尚書發¶
蹤所載務於寡事春秋變體其言貴於省文斯葢澆淳¶
殊致前後異跡前則文約而事豐此述作之尤美者也¶
始自兩漢迄乎三國國史之文日傷煩富逮晉已降流¶
宕逾遠必尋其冗句摘其煩詞一行之間必謬増數字¶
尺紙之内恒虛費數行夫聚蚊成雷羣輕折軸況於章¶
<pb:KR3k0043_WYG_072-38a>¶
句不節言詞莫限載之兼兩曷足道哉葢叙事之體其¶
别有四有直紀其才行者有惟書其事跡者有因言語¶
而可知者有假贊論而自見者至於古文尚書稱帝堯¶
之德標以允恭克讓春秋左𫝊言子太叔之狀目以美¶
秀而文所稱如此更無他說所謂直紀其才行者又如¶
左氏載申生為驪姬所譛自縊而亡班史稱紀信為項¶
籍所圍代君而死此則不言其節操而忠孝自彰所謂¶
惟書其事跡者又如尚書稱武王之罪紂也其誓曰焚¶
<pb:KR3k0043_WYG_072-38b>¶
炙忠良刳剔孕婦左𫝊記隨㑹之論楚也其詞曰蓽簵¶
藍&ZX-111916;以啓山林此則才行事跡莫不闕如而言有關涉¶
事便顯露所謂因言語而可知者又如史記衛青𫝊後¶
太史公曰蘇建嘗責大將軍不薦賢待士漢書孝文末¶
紀其贊曰呉王詐病不朝賜以几杖此則記之與𫝊並¶
所不書而史臣發言别出其事所謂假贊論而自見者¶
然則才行事跡言語贊論凡此四者皆不相須若兼而¶
畢書則其費尤廣(近史記傳欲言人居哀毁損則先云/至聖純孝欲言人晝夜觀書則先云)¶
<pb:KR3k0043_WYG_072-39a>¶
(篤志好學欲言赴敵不顧則先云武藝絶倫言人下筆/成篇則先云文章敏㨗此則既述才行又彰事迹也如)¶
(榖梁傳云驪姬以酖為酒藥脯以毒獻公曰奚來驪姬/曰世子以祀故致福於君將食之驪姬讒曰食自外來)¶
(者不可不試也覆酒於地而地燌而以脯與犬犬斃驪/姬下堂而啼曰天乎天乎吾君之國子之國也子可遲)¶
(於為君又禮記云晉將伐宋使覘之見陽門之介夫死/子罕哭之甚哀曰宋不可伐也此則既載事跡又載言)¶
(語也又近諸史人有行事美惡者皆以具其紀傳中續/以贊論重述前事此則事跡既書贊論又載但自古經)¶
(史通多此類公羊𫝊新序說苑戰國䇿楚漢/春秋史記迄於皇家所撰五代史皆有之)能獲免者¶
葢十無一二(惟左丘明裴子/野王邵無此也)又叙事之省其流有二焉¶
一曰省句二省字左傳宋華耦來盟稱其先人得罪於¶
<pb:KR3k0043_WYG_072-39b>¶
宋魯人以為敏夫以鈍者稱敏則明賢逹所嗤此為省¶
句也春秋經曰隕石於宋五夫聞之隕視之石數之五¶
加以一字太詳減其一字太畧求諸折中簡要合理此¶
為省字也其反於是者若公羊稱郄克眇季孫行父秃¶
孫良夫跛齊使跛者逆跛者秃者逆秃者眇者逆眇者¶
葢宜除跛者已下字但云各以其類逆者必事皆再述¶
則於文殊費此為煩句也漢書張倉𫝊云年老口中無¶
齒葢於此一句之内去年及口中可矣夫此六字成句¶
<pb:KR3k0043_WYG_072-40a>¶
而三字妄加此為煩字也然則省句為易省字為難洞¶
識此心始可言史矣若句盡餘賸字皆重復史之煩蕪¶
職由於此葢餌巨魚者垂其千釣而得之在於一筌捕¶
髙鳥者張其萬置而獲之由於一目夫叙事者或虚益¶
散辭廣加閑說必其所要不過一言一句耳茍能同夫¶
獵者漁者既執而罟釣必收所留者惟一筌一目而已¶
則庶幾胼胝盡去而塵垢都損華逝而實存滓去而瀋¶
在矣嗟乎既損之又損而𤣥之又𤣥輪扁所不能語斤¶
<pb:KR3k0043_WYG_072-40b>¶
伊摯所不能言鼎也¶
隱晦夫餙言者為文編文者為句句積而章立章積而¶
篇目成篇目既分而一家之言備矣古者行人出境以¶
詞令為宗大夫應對以言文為主況乎列以章句刋之¶
竹帛安可不勵精雕餙𫝊諸諷誦者哉自聖賢述作是¶
曰經典句皆韶夏言盡琳瑯秩秩徳音洋洋盈耳譬夫¶
㳺滄海者徒驚其浩曠登太山者但嗟其峻極必摘以¶
尤最不知何者為先然章句之言有顯有晦顯也者繁¶
<pb:KR3k0043_WYG_072-41a>¶
詞縟說理盡於篇中晦也者省字約文事溢於句外然¶
則晦之將顯優劣不同較可知矣夫能畧小存大舉重¶
明輕一言而巨細咸該三語而洪纎靡漏此皆用晦之¶
道也昔古文義務却浮詞虞書云帝乃殂落百姓如喪¶
考妣夏書云啓呱呱而泣予不子周書稱前徒倒戈血¶
流漂杵虞書云四罪而天下咸服此皆文如濶畧而語¶
實周贍故覧之者初疑其易而為之方覺其難固非雕¶
蟲小技所能斥其非說也既而丘明授經師範尼父夫¶
<pb:KR3k0043_WYG_072-41b>¶
經以數字包義而𫝊以一句成言雖繁約有殊而隱晦¶
無異故其綱紀而言邦俗也則有士㑹為政晉國之盜¶
奔秦邢遷如歸衛國忘亡其欵曲而言人事也則有使¶
婦人飲之酒以犀革裹之比及宋手足皆見援廟桷動¶
於甍師人多寒王撫而廵之三軍之士皆如挾纊斯皆¶
言近而㫖逺辭淺而義深雖發語已殫而含意未盡使¶
夫讀者望表而知裏捫毛而辨骨覩一事於句中反三¶
隅於字外晦之時義不亦大哉洎班馬二史雖多謝五¶
<pb:KR3k0043_WYG_072-42a>¶
經必求其所長亦時值斯語至若髙祖亡蕭何如失左¶
右手漢兵敗績睢水為之不流董生乘馬三年不知牝¶
牡翟公之門可張雀羅則其例也自兹已降史道陵夷¶
作者蕪音累句雲蒸泉湧其為文也大抵編字不隻捶¶
句皆䨇脩短取均竒偶相配故應以一言蔽者輙足為¶
二言應以三句成文者必分為四句彌漫重沓不知所¶
裁是以承祚受責於少期子昇取譏於君懋非不幸也¶
葢作者言雖簡畧理皆要害故能踈而不遺儉而無闕¶
<pb:KR3k0043_WYG_072-42b>¶
譬如用竒兵者持一當百能全克敵之功也若才乏雋¶
穎思多昏滯費詞既甚叙事纔周亦猶售鐵錢者以兩¶
當一方成貿遷之價也然則史漢已前省要如彼國晉¶
已降(國謂三/國志也)煩碎如此必定其妍媸甄其善惡夫讀古¶
史者閲其章句皆可詠歌觀近史者得其緒言直求事¶
意而已是則一貴一賤不言可知無假㩁揚而其理自¶
見矣¶
妄餙昔文章既作比興由生鳥獸以嫓賢愚草木以方¶
<pb:KR3k0043_WYG_072-43a>¶
男女詩人騷客言之備矣洎乎中古其體稍殊或擬人¶
必以其倫或述事多比於古當漢氏之臨天下也君實¶
稱帝理異殷周子乃封王名非魯衛而作者猶謂帝家¶
為王室公輔為王臣盤石加建侯之言𢃄河申俾侯之¶
稱而史臣撰録亦同彼文章假託古詞翻易今語潤色¶
之濫萌於此矣降及近古彌見其甚至如諸子短書雜¶
家小說論逆臣則呼為問鼎稱巨㓂則目以長鯨邦國¶
初基皆云草昧帝王兆跡必號龍飛斯並理兼諷諭言¶
<pb:KR3k0043_WYG_072-43b>¶
非指斥異乎㳺夏措辭南董顯書之義也如魏収代史¶
呉均齊録牢籠一世或包舉一家自可申不刋之格言¶
𢎞至公之正說而收稱劉氏納貢則曰來獻百牢均叙¶
元日臨軒必云朝會萬國夫以呉徴魯賦禹計塗山持¶
彼徃事用為今說置於文章則可施於簡冊則否矣亦¶
有方以類聚譬取昔人如王隱稱諸葛亮挑戰冀獲曹¶
咎之利崔鴻稱慕容冲見幸為有龍陽之姿其事相符¶
言之當矣而虞思道稱邢邵喪子不慟自東門呉已來¶
<pb:KR3k0043_WYG_072-44a>¶
未之有也李百藥稱王琳雅得人心雖李將軍恂恂善¶
誘無以加也斯則虚引古事妄足庸音茍矜其學必辨¶
而非當者矣昔禮記檀弓言物始夫自我作古首創新¶
儀前史所刋後來取證是以漢初立䡺子長所書魯始¶
為髽丘明是記河橋可作元凱取驗於毛詩男子有笄¶
伯支遠徴於内則即其事也案裴景仁秦記稱苻堅方¶
食撫盤而詬王邵齊志述受紇洛干感恩脫㡌而謝及¶
彥鸞撰以新史重規刪其舊録乃易撫盤以推案變脫¶
<pb:KR3k0043_WYG_072-44b>¶
㡌為免冠夫近世通無案食胡俗不施冠冕直以事不¶
類古改從雅言欲學者何以考時俗之不同察古今之¶
有異又自雜種稱制充牣神州事異諸華言多醜俗至¶
如翼犍魏道武所諱黒獺周文本名而伯起草以他語¶
德棻闕而不載葢龎降蒯瞶字之媸也重耳黒臀名之¶
鄙也舊事例以三史𫝊諸五經未聞後進談講别加刋¶
定况愁山定犢彰於載䜟(杜臺卿齊載識云首牛/个西谷逆犢上齊丘也)河邉¶
之狗著於謡詠(王邵齊志載謡䜟雞頭團/團河中狗子破爾苑也)明如日月難¶
<pb:KR3k0043_WYG_072-45a>¶
為葢藏此而不書何以示後亦有氏姓本複減省從單¶
或去萬而留千或存扶而除厚求諸自古罕聞兹例昔¶
夫子有云文勝質則史故知史之為務必藉於文自五¶
經已降三史而徃以文叙事可得言焉而今之所作者¶
有異於是其立言也或虚加練餙輕事彫彩或體兼賦¶
頌詞類俳優文非文史非史譬夫烏孫造室雜以漢儀¶
而刻鵠不成反類於鶩者也¶
摹擬夫述者相效自古而然故列禦㓂之言理也則憑¶
<pb:KR3k0043_WYG_072-45b>¶
李叟揚子雲之草𤣥也全師孔公苻朗則比跡於莊周¶
范&ZX-11187d;則參蹤於賈誼况史臣注記其言浩博若不仰範¶
前哲何以貽厥後來葢模擬之體厥途有二一曰貌同¶
而心異二曰貌異而心同何以言之葢古者列國命官¶
卿與大夫為别必於國史所記則卿亦呼為大夫此春¶
秋之例也當秦有天下地廣殷周變諸侯為帝王目宰¶
輔為丞相而譙周撰古史思欲擯抑馬記師放孔經其¶
書李斯之棄市也乃云秦殺其大夫以諸侯之大夫名¶
<pb:KR3k0043_WYG_072-46a>¶
天子之丞相以此而擬春秋所謂貌同而心異也當春¶
秋之世列國甚多每書他邦皆顯其號至於魯國直云¶
我而已如金行握紀海内大同君靡客主之殊臣無彼¶
此之異而干寳撰晉紀至天子之塟必云塟我某皇帝¶
且無二君何我之有以此而擬春秋又所謂貌同而心¶
異也狄滅二國君死城屠齊桓行覇興亡繼絶左𫝊云¶
邢遷如歸衛國忘亡言上下安堵不失舊物也如孫皓¶
暴虐人不聊生晉師是討後無相怨而干寳晉紀云呉¶
<pb:KR3k0043_WYG_072-46b>¶
國既滅江外忘亡豈江外被典午之善政同歸命之滅¶
亡乎以此而擬左氏又所謂貌同而心異也春秋諸國¶
皆用夏正魯以行天子禮樂故獨用周家正朔至如書¶
元年春王正月者年則魯君之年月則周王之月(考諸/書紀)¶
(年始逹此義而自古說/春秋者皆妄為解釋也)如曹馬受命躬為帝王非是以¶
諸侯守藩行天子班厯而孫盛魏晉二陽秋每書年首¶
必云某年春帝正月夫年既編帝紀而月又列帝名以¶
此而擬春秋又所謂貌同而心異也五始所作是曰春¶
<pb:KR3k0043_WYG_072-47a>¶
秋三𫝊並興各釋經義如公羊𫝊屢云何以書紀其事¶
也此則先引經語而繼以釋辭勢使之然非史體也如¶
呉均齊春秋每書災變亦曰何以書紀異也夫事無他¶
議言從已出輙自問而自答者豈是叙事之理耶以此¶
而擬公羊又所謂貌同而心異也且史漢每於列𫝊首¶
書人名字至𫝊内有呼字處則於𫝊首已詳如漢書李¶
陵𫝊稱隴西任立政陵字立政曰少公歸易耳夫上不¶
言立政之字而輙言字立政曰少公者此省文從可知¶
<pb:KR3k0043_WYG_072-47b>¶
也至令狐徳棻周書於伊婁穆𫝊首云伊婁穆字奴干¶
既而續云太祖字之曰奴干作儀同面向我也夫上書¶
其字而下復曰字豈是事從簡易文去重複者耶以此¶
而擬漢書又所謂貌同而心異也昔謝承家語有云蒼¶
梧人娶妻而美以讓其兄雖其為讓非讓道也又揚子¶
法言曰士有姓孔字仲尼其文是也其質非也如向之¶
諸子所擬古作其殆蒼梧之讓姓孔字仲尼者歟葢語¶
曰世異則事異事異則治異必以先王之道持今世之¶
<pb:KR3k0043_WYG_072-48a>¶
民此韓子所以著五蠧之篇稱宋人有守株之說也世¶
之述者銳志於竒喜編次古文撰叙今事巍然自謂五¶
經再生三史重出多見其無識者矣惟夫明識之士則¶
不然何則其所擬者非如圖畫之寫真鎔鑄之象物以¶
此而似彼其所以為似者取其道術相㑹義理互同若¶
斯而已亦猶孔父賤為匹夫栖惶放逐而能祖述堯舜¶
憲章文武亦何必居九五之位處南面之尊然後謂之¶
連類者哉葢左氏為書叙事之最自晉已降景慕者多¶
<pb:KR3k0043_WYG_072-48b>¶
有類效顰彌益其醜然求諸偶中亦可言焉葢君父見¶
害臣子所恥義當畧說不忍斥言故左𫝊叙桓公在齊¶
遇害而云彭生乘公薨於車如干寳晉紀叙愍帝没於¶
平陽而云晉人見者多哭賊懼帝崩以此而擬左氏又¶
所謂貌異而心同也夫當時所記或未盡則先舉其始¶
後詳其末前後相㑹隔越取同若左氏成七年鄭獲楚¶
鍾儀以獻晉至九年晉歸鍾儀于楚以求平其類是也¶
至裴子野宋略叙索虜臨江太子劭使力士排徐湛江¶
<pb:KR3k0043_WYG_072-49a>¶
湛僵仆於是始與劭有隙其後三年有徐江為元凶所¶
殺事以此而擬左氏亦所謂貌異而心同也凡列姓名¶
罕兼其字茍前後互舉則觀者自知如左𫝊上言羊斟¶
則下曰臧前稱子產則次是國僑其類是也至裴子野¶
宋畧亦然何者上書桓𤣥則下有敬道後叙殷鐡則先¶
著景仁以此而擬左氏又所謂貌異而心同也左氏與¶
論語有叙人酬對茍非煩辭積句但是徃復唯諾而已¶
則連續而說去其對曰問曰等字如裴子野宋畧云李¶
<pb:KR3k0043_WYG_072-49b>¶
孝伯問張暢卿何姓曰姓張張長史乎以此而擬左氏¶
論語又所謂貌異而心同也善人君子功業不書見於¶
應對附彰其美如左𫝊稱楚武王欲伐隨熊率且比曰¶
季梁在何益至蕭方三十國春秋說朝廷聞慕容雋死¶
曰中原可圖矣桓温曰慕容恪在其憂方大以此而擬¶
左氏又所謂貌異而心同也夫將叙其事必預張其本¶
彌縫混說無取睠言如左𫝊稱叔輙問日蝕而哭昭子¶
曰叔其將死乎秋八月叔輙卒至王邵齊志稱張伯德¶
<pb:KR3k0043_WYG_072-50a>¶
夢山上掛絲占者曰其為幽州乎秋八月拜為幽州刺¶
史以此而擬左氏又所謂貌異而心同也葢文雖闕畧¶
理甚昭著此丘明之體也至如叙晉敗於邲先濟者賞¶
而云上軍下軍爭舟舟中之指可掬夫不言攀舟亂以¶
刅㫁指而但曰舟指可掬則讀者自覩其事矣至王邵¶
齊志述髙季式破敵於韓陵追奔逐北而云夜半方歸¶
槊血滿袖夫不言奮槊深入擊刺甚多而但稱槊血滿¶
袖則聞者亦知其義矣以此而擬左氏又所謂貌異而¶
<pb:KR3k0043_WYG_072-50b>¶
心同也大抵作者自魏已前多效三史從晉已降喜學¶
五經夫史才文淺而易摸經文意深而難擬既難易有¶
别故得失亦殊葢貌異而心同者摸擬之下也然人皆¶
好貌同而心異不尚貌異而心同者何哉葢鑒識不明¶
嗜愛多僻悦夫似史而憎夫真史此張子所以致譏於¶
魯侯有葉公好龍之喻也袁山松云書之為難也有五¶
煩而不整一難也俗而不典二難也書不實録三難也¶
賞罰不中四難也文不勝質五難也夫擬古而不類此¶
<pb:KR3k0043_WYG_072-51a>¶
乃難之極者何為獨闕其目乎嗚呼自子長已還似皆¶
未覩斯義後來明逹其鑒之哉¶
書事大抵近代史筆叙事為煩㩁而論之其尤甚者有¶
四夫祥瑞者所以發揮盛德幽贊明王至如鳯凰來儀¶
嘉禾入獻秦得若雉魯獲如麕載諸尚書春秋上下數¶
千載其可言德者葢不過一二而已爰及近古則不然¶
凡祥瑞之出非關理亂葢主上所惑臣下相欺故徳彌¶
少而祥彌多政逾劣而祥逾盛是以桓靈受祉比文景¶
<pb:KR3k0043_WYG_072-51b>¶
而為豐劉石應符比曹馬而益倍而史官徴其謬說録¶
彼邪言真偽莫分是非無别其煩一也當春秋之時諸¶
侯力爭各擅雄伯自相君長經書某使來聘某君來朝¶
者葢明和好所通盛德所及此皆國之大事不可闕如¶
而自史漢已還相承繼作至於呼韓入侍肅慎來庭如¶
此之流書可也若乃藩王岳牧朝㑹京師必也書之本¶
紀則異乎春秋之義(若漢書載楚王囂等來朝宋書/載檀道濟等來朝之類是也)夫¶
臣謁其君子覲其父抑惟常理非復異聞載之簡策一¶
<pb:KR3k0043_WYG_072-52a>¶
何辭費其煩二也乃若百職遷除千官黜免其可以書¶
名本紀者葢惟槐鼎而已故西京撰史惟編丞相大夫¶
東觀晉書止列司徒太尉而近世自三公已下一命已¶
上茍沾厚禄莫不備書且一人之身兼預數職或加其¶
號而闕其位或無其實而有其名贊唱為之口勞題署¶
由其力倦具之史牘夫何足觀其煩三也夫人之有𫝊¶
也葢惟書其邑里而已其有開國承家世禄不墜積仁¶
累德良弓無改項籍之先世為楚將石建之後廉謹相¶
<pb:KR3k0043_WYG_072-52b>¶
承此則其事尤異畧書於𫝊可也其失之也則有父官¶
令長子秩丞郎聲不著於一鄉行無聞於十室乃叙其¶
名位一一無遺此實家諜非關國史其煩四也¶
　　　史𫝊　　　　　　　　　　劉　勰¶
原夫載籍之作也必貫乎百姓被之千載表徴盛衰殷¶
鑑興廢使一代之制共日月而長存王霸之跡並天地¶
而乆大是以在漢之初史職為盛郡國文計先集太史¶
之府欲其詳悉於體國必閲石室啓金匱抽裂帛檢殘¶
<pb:KR3k0043_WYG_072-53a>¶
竹欲其博練於稽古也是立義選言宜依經以樹則勸¶
戒與奪必附聖以居宗然後銓評昭整苛濫不作矣然¶
紀𫝊為式編年綴事文非泛論按實而書嵗逺則同異¶
難密事積則起訖易踈斯固總㑹之為難也或有同歸¶
一事而數人分功兩記則失於複重偏舉則病於不周¶
此又銓配之未易也故張衡摘史班之舛濫傅𤣥譏後¶
漢之尤煩皆此類也若夫追述逺代代逺多偽公羊髙¶
云𫝊聞異辭荀況稱録逺畧近葢文疑則闕貴信史也¶
<pb:KR3k0043_WYG_072-53b>¶
然俗皆愛竒莫顧實理𫝊聞而欲偉其事録逺而欲詳¶
其跡於是棄同即異穿鑿傍說舊史所無我書則𫝊此¶
訛濫之本源而述逺之巨蠧也至於記編同時多詭雖¶
定哀㣲辭而世情利害勲勞之家雖庸夫而盡餙迍敗¶
之士雖令德而常嗤理欲吹霜噴露寒暑筆端此又同¶
時之枉可歎息者也欲述逺則誣矯如彼記近則回邪¶
如此析理居正惟素心乎若乃尊賢隱諱固尼父之聖¶
㫖葢纎瑕不能玷瑾瑜也姦慝懲戒實良史之直筆農¶
<pb:KR3k0043_WYG_072-54a>¶
夫見莠其必鋤也若斯之科亦萬代一準焉至於尋繁¶
領雜之術務信棄竒之要明白頭訖之序品酌事例之¶
條曉其大綱則衆理可貫然史之為任乃彌綸一代負¶
海内之責而贏是非之尤秉筆荷擔莫此之勞遷固通¶
矣而厯詆後世若任情失正文其殆哉¶
　　　後魏志㫁論　　　　　　　魏　書¶
左史記言右史記事事則春秋是也言則尚書是也至¶
於楚書鄭志晉乘楚杌之篇皆所以紹述前史俾不泯¶
<pb:KR3k0043_WYG_072-54b>¶
於後司馬遷制一家之言始區别名題至乎禮樂刑政¶
有所不盡乃於紀傳之外創立八書片文隻事鴻纎備¶
舉班氏因之靡違前式網羅一代條䟽遂廣律厯禮樂¶
其名不變以天官為天文改封禪為郊祀易貨殖平準¶
之稱革河渠溝洫之名綴荀卿之辭以述刑法采孟軻¶
之書用序食貨劉向洪範始自春秋劉歆七畧儒墨異¶
部朱贛博采風謡尤為詳洽固並因仍以為三誌而禮¶
樂踈簡所漏者多典章事數百不記一天文雖為該舉¶
<pb:KR3k0043_WYG_072-55a>¶
而不言天形致使三天之說紛然莫辨是故蔡邕於朔¶
方上書謂宜載述者也漢興接秦坑儒之後典墳殘缺¶
耆生碩老常以亡逸為慮劉歆七畧固之藝文葢為此¶
也河自龍門東注横被中國每漂決所漸寄重災深堤¶
築之功勞役天下且關洛髙塏地少川源是故鎬酆潦¶
潏咸入禮興漳滏鄭白之饒溝渠沾溉之利皆民命所¶
祖國以為天溝洫立志亦其宜也世殊事改於今可得¶
而畧(闕/)竊以班氏律厯前事已詳自楊偉改創景初而¶
<pb:KR3k0043_WYG_072-55b>¶
魏書闕志及元嘉重造新法大明博議回改自魏至宋¶
宜入今書班固禮樂郊祀馬彪祭祀禮儀蔡邕朝㑹董¶
巴輿服並合立志夫禮之所包其用非一郊祭朝饗匪¶
云别事旗章服物非禮而何今總而裁之同謂禮志刑¶
法食貨前說已該隨流𣲖别附之紀𫝊樂經殘缺其來¶
已逺班氏所述政抄舉樂記馬彪後書又不備續至於¶
公昔衆噐並不見書雖畧見世本所闕猶衆爰及雅鄭¶
謳謡之節一皆屏落曽無概見郊廟樂章每隨世改雅¶
<pb:KR3k0043_WYG_072-56a>¶
聲舊典咸有遺文又案今鼓吹鐃歌雖有章曲樂人𫝊¶
習口相師祖所務者聲不先訓以義今樂府鐃歌校漢¶
魏舊曲曲名時同文字永異尋文求義無一可了不知¶
今之鐃章非古滛哇之辭並皆詳載天文五行自馬彪¶
以後無復記録何書自黄初之始徐志肇義熈之元今¶
以魏接漢式遵何氏然則自漢髙帝五年之首冬暨宋¶
順帝昇明二年之孟夏二辰六沴甲子無差聖帝哲王¶
咸有瑞命之紀葢所以神明寳位幽賛禎符欲使逐鹿¶
<pb:KR3k0043_WYG_072-56b>¶
弭謀窺覬不作握河括地綠文赤字之書言之詳矣爰¶
逮道至天而甘露下德洞地而醴泉出金芝𤣥秬之祥¶
朱草白烏之瑞斯固不可誣也若夫衰世德爽而嘉應¶
不息斯固天道茫昧難以數推亦由明主居上而震蝕¶
之災不弭百靈咸順而懸象之應獨違今立符瑞志以¶
補前史之缺地理參差事難該辨魏晉以來遷徙百計¶
一郡分為四五一縣割成兩三或昨屬荆豫今𨽻青兖¶
朝為零桂之士夕為廬九之民去來紛擾無暫止息版¶
<pb:KR3k0043_WYG_072-57a>¶
籍為之溷淆職方所以不能記自戎狄内侮有晉東遷¶
中土遺氓播徙江外幽并冀雝兖豫青徐之境幽淪㓂¶
逆自扶莫而褁足奉首免身於荆越者百郡千城流寓¶
比室人佇鴻鴈之歌士蓄懐本之念莫不各樹邦邑思¶
復舊井既而民單户約不可(闕/)　魏邦而有韓邑齊縣¶
而有趙民且省置交加日回月徙寄寓遷流迄無定託¶
邦名邑號難或詳書大宋受命重啓邊隙淮北五州翦¶
為㓂境其或奔亡播遷復立郡縣斯則元嘉泰始同名¶
<pb:KR3k0043_WYG_072-57b>¶
異實今以班固馬彪二志晉宋起居凡諸記注悉加推¶
討隨條辨析使悉該詳百官置省備有前說尋源討流¶
於事為易元嘉中東海何承天受詔纂宋書其志十五¶
篇以續馬彪漢志其證引該博者即而因之亦由班固¶
馬遷共為一家者也其有闕漏及何氏後事備加捜采¶
隨就補綴焉淵流浩漫非孤學所盡足蹇途遥豈短䇿¶
能運雖斟酌前史備覩妍媸而愛嗜異情取捨殊意每¶
含毫握簡杼軸忘飡終亦不足與班左並馳董南齊轡¶
<pb:KR3k0043_WYG_072-58a>¶
庶為後之君子削藁而已焉¶
　　　史論中　　　　　　　　　蘇　洵¶
遷固史雖以事辭勝然亦兼道與法而有之故時得仲¶
尼遺意焉吾今擇其書有不可以文曉而可以意逹者¶
四悉顯白之其一曰隱而彰其二曰直而寛其三曰簡¶
而明其四曰㣲而切遷之𫝊廉頗也議捄閼與之失不¶
載焉見之趙奢𫝊𫝊酈食其也謀撓楚權之謬不載焉¶
見之留侯𫝊固之𫝊周勃也汗出沾背之恥不載焉見¶
<pb:KR3k0043_WYG_072-58b>¶
之王陵𫝊𫝊董仲舒也議和親之䟽不載焉見之匈奴¶
𫝊夫頗食其勃仲舒皆功十而過一者也茍列一以疵¶
十後之庸人必曰智如廉頗辨如酈食其忠如周勃賢¶
如董仲舒而十功不能贖一過則將苦其難而怠矣是¶
故本𫝊晦之而他𫝊發之則其與善也不亦隱而彰乎¶
遷論蘇秦稱其智過人不使獨蒙惡聲論北宫伯子多¶
其愛人長者固贊張湯與其推賢揚善贊酷吏人有所¶
褒不獨暴其惡夫秦伯子湯酷吏皆過十而功一者也¶
<pb:KR3k0043_WYG_072-59a>¶
茍舉十以廢一後之凶人必曰蘇秦北宫伯子張湯酷¶
吏雖有善不録矣吾復何望哉是窒其自新之路而堅¶
其肆惡之志者也故於𫝊詳之於論於贊復明之則其¶
懲惡也不亦直而寛乎遷表十二諸侯首魯訖呉實十¶
三國而越不與焉夫以十二名篇而載國十三何也不¶
數呉也皆諸侯耳獨不數呉何也用夷禮也不數而載¶
之何也周裔而霸盟上國也春秋書哀七年公㑹呉於¶
&ZX-111686;書十二年公㑹呉於槖臯書十三年公會晉侯及呉¶
<pb:KR3k0043_WYG_072-59b>¶
子於黄池此其所以雖不數而猶獲載也若越區區於¶
南夷豺狼狐狸之與居不與中國㑹盟以觀華風而用¶
夷俗之名以赴故君子即其自稱以罪之春秋書定五¶
年於越入呉書十四年於越敗呉於檇李書哀十三年¶
於越入呉此春秋所以夷狄畜之也茍遷舉而措之諸¶
侯之末則西戎獫狁亦或庶乎其間是以絶而棄之將¶
使後之人君觀之曰不知中國禮樂雖勾踐之賢猶不¶
免乎絶與棄則其賤夷也不亦簡而明乎固之表八而¶
<pb:KR3k0043_WYG_072-60a>¶
王侯六書其人也必曰某土某王若侯某或功臣外戚¶
則加其姓而首目之曰號諡姓名此異姓列侯之例也¶
諸侯王其目止號謚豈以其尊故不曰名之耶不曰名¶
之而實名之豈以不名則不著也耶此同姓諸侯王之¶
例也王子侯其目為二上則曰號諡名名之而曰名之¶
殺一等矣此同姓列侯之例也及其下則曰號諡姓名¶
夫以同姓列侯而加之異姓之例何哉察其故葢元始¶
之間王莽偽褒宗室而封之者也非天子親親而封之¶
<pb:KR3k0043_WYG_072-60b>¶
者也宗室天子不能封而使王莽封之故從異姓例亦¶
示天子不能有其同姓也將使後之人君觀之曰權之¶
歸於臣雖同姓不能有名器誠不可假人矣則其防僣¶
也不亦㣲而切乎噫隱而彰則後人樂得為善之利直¶
而寛則後人知有悔過之漸簡而明則人君知中國禮¶
義之為貴㣲而切則人君知强臣専制之為患用力寡¶
而成功博其能為春秋繼而使後之史無及焉者以是¶
夫¶
<pb:KR3k0043_WYG_072-61a>¶
　　　正綂辯(宋遼/金)　　　　　　　陶宗儀¶
辯曰正綂之說何自而起乎起於夏后𫝊國湯武革世¶
皆出於天命人心之公也綂出於天命人心之公則三¶
代而下厯數之相仍者可以妄歸於人乎故正綂之義¶
立於聖人之經以扶萬世之綱常聖人之經春秋是也¶
春秋萬代之史宗也首書王正於魯史之元年者大一¶
綂也五伯之權非不强於王也而春秋必黜之不使奸¶
此綂也吳楚之號非不竊於王也而春秋必外之不使¶
<pb:KR3k0043_WYG_072-61b>¶
僣此綂也然則綂之所在不得以割據之地强梁之力¶
僣偽之名而論之也尚矣先正論綂於漢之後者不以¶
劉蜀之祚促與其地之偏而奪其綂之正者春秋之義¶
也彼志三國降昭烈以儕呉魏使漢嗣之正下與漢賊¶
並稱此春秋之罪人矣復有作元經自謂法春秋者而¶
又帝北魏黜江左其夫與志三國者等耳以至尊昭烈¶
續江左兩魏之名不正而言不順者大正於宋朱氏之¶
綱目焉或問朱氏述綱目主意曰在正綂故綱目之挈¶
<pb:KR3k0043_WYG_072-62a>¶
綂者在蜀晉而抑綂者則秦昭襄唐武氏也至不得已¶
以始皇之廿六年而始繼周漢始於髙帝之五年而不¶
始於降秦晉始於平呉而不始於泰和唐始於羣盜既¶
夷之後而不始於降武德之元又所以法春秋之大一¶
綂也然則今日之修宋遼金三史者宜莫嚴於正綂與¶
大一綂之辯矣自我世祖皇帝立國史院嘗命承㫖百¶
一王公修遼金二史矣宋亡又命詞臣通修三史矣延¶
祐天厯之間屢勤詔㫖而三史卒無成書者豈不以三¶
<pb:KR3k0043_WYG_072-62b>¶
史正綂之議未決乎夫其議未決者又豈不以宋渡於¶
南之後拘於遼金之抗於北乎吾嘗究契丹之有國矣¶
自灰牛氏之部落始廣其初枯骨化形戴豬服豕荒唐¶
怪誕中國之人所不道也八部之雄至於按巴堅披其¶
黨而自尊迨耶律光而其勢浸盛契丹之號立於梁貞¶
明之初大遼之號復改於漢天福之日自阿保機訖於¶
天祚凡七主厯二百一十有五年夫遼固唐之邊夷也¶
乘唐之衰草竊而起石晉氏通之且割幽燕以與之遂¶
<pb:KR3k0043_WYG_072-63a>¶
得窺釁中夏而石晉氏不得不亡矣而議者以遼乘晉¶
綂吾不知其何綂也再考金之有國矣始於完顏氏實¶
又臣屬於契丹者也至阿固達茍逃性命於道宗之世¶
遂敢萌人臣之將而簒有其國僣稱國號於宋重和之¶
元相𫝊九主凡厯一百一十七年而議者又以金之平¶
遼尅宋帝有中原而謂接遼宋之綂吾又不知其何綂¶
也議者又謂完顏氏世為君長保其肅慎至太祖時南¶
北為敵國素非君臣遼祖神冊之際宋祖未生遼祖比¶
<pb:KR3k0043_WYG_072-63b>¶
宋前興五十餘年而宋嘗遣使卑辭以告和結為兄弟¶
晚年且遼為翁而宋為孫矣此又其説之曲而陋也漢¶
之匈奴唐之突厥不皆興於漢唐之前乎而漢唐又與¶
之通和矣呉魏之於蜀也亦一時角立而不相綂攝者¶
也而秉史筆者必以匈奴突厥為紀𫝊而以漢唐為正¶
綂必以呉魏為分繫而以蜀漢為正綂何也天理人心¶
之公閲萬世而不可泯者也議者之論五代又以朱梁¶
氏為簒逆不當合為五代史其說似矣吾又不知朱晃¶
<pb:KR3k0043_WYG_072-64a>¶
之簒克用氏父子以為仇矣契丹氏背唐兄弟之約而¶
稱臣於梁非逆黨乎春秋誅逆重誅其黨契丹氏之誅¶
為何如哉且石敬塘事唐不受其命而簒唐謂之承晉¶
可乎縱承晉也謂之綂可乎又謂東漢四主逺兼郭周¶
宋至興國四年始受其降遂以周為閏以宋綂不為受¶
周禪之正也吁茍以五代之綂論之則南唐李昇嘗立¶
大唐宗廟而自稱為憲宗五代之孫矣宋於開寳八年¶
滅南唐則宋綂繼唐不優於繼周繼漢乎但五代皆閏¶
<pb:KR3k0043_WYG_072-64b>¶
也吾無取其綂吁天之厯數自有歸代之正閏不可紊¶
千載厯數之綂不必以承先朝續亡主為正則宋興不¶
必以膺周之禪接漢接唐之閏為綂也宋不必膺周接¶
漢接唐以為綂則遂謂歐陽子不定五代為南史為宋¶
膺周禪之張本者皆非矣當唐明宗之祝天也自以夷¶
虜不任社稷生靈之主願天早生聖人以主生靈自是¶
天人交感而宋祖生矣天厭禍亂之極使之君主中國¶
非欺孤弱寡之所致也朱氏綱目於五代之年皆細注¶
<pb:KR3k0043_WYG_072-65a>¶
於嵗之下其餘意固有待於宋矣有待於宋則直以宋¶
接唐綂之正矣而又何計其受周禪與否乎中遭陽九¶
之阨而天猶不泯其社稷𤓰瓞之系在江之南子孫享¶
國又凡百五十有五年金泰和之議以靖康為逰魂餘¶
魄比之昭烈在蜀則泰和之議固知宋有遺綂在江之¶
左矣而金欲承其未絶為得綂可乎好黨君子遂斥紹¶
興為偽宋吁吾不忍道矣張邦昌迎康邸之書曰由康¶
邸之舊藩嗣宋朝之大綂漢家之戹十世而光武中興¶
<pb:KR3k0043_WYG_072-65b>¶
獻公之子九人而重耳尚在兹惟天意夫豈人謀是書¶
也邦昌肯以靖康之後為逰魂餘魄而代有其國乎邦¶
昌不得革宋則金不得以承宋是則後宋之與前宋即¶
東漢前漢之比耳又非劉蜀牛晉族屬踈逺馬牛疑迷¶
者之可以同日語也論正閏者猶以正綂在蜀正朔相¶
仍在江東矧嗣祚親切比諸光武重耳者乎而又可以¶
偽斥之乎此宜不得以南渡為南史也明矣再考宋祖¶
生於丁亥而建國於庚申我太祖之降年與建國之年¶
<pb:KR3k0043_WYG_072-66a>¶
亦同宋以甲戌渡江而平江南於乙亥丙子之年而我¶
王師渡江平江南之年亦同是天數之有符者不偶然¶
天意之有屬者不茍然矣故我世祖平宋之時有過唐¶
不及漢宋綂當絶我綂當續之喻是世祖以厯數之正¶
綂歸之於宋而以今日接宋綂之正者自屬也當時一¶
二大臣又有奏言曰其國可滅其史不可滅也是又以¶
編年之綂在宋矣論而至此則中華之綂正而大者不¶
在遼金而在於天付生靈之主也昭昭矣然則論我元¶
<pb:KR3k0043_WYG_072-66b>¶
之大一綂者當在平宋而不在平遼與金之日又可推¶
矣夫何今之君子昧於春秋大一綂之㫖而急於我元¶
開國之年遂欲接遼以為綂至於咈天數之符悖世祖¶
君臣之喻逆萬世之是非之公論而不恤也吁不以天¶
數之正華綂之大屬之我元承乎有宋如宋之承唐唐¶
之承隋承晉承漢也而妄分閏代之承欲以荒夷非綂¶
之綂屬之我元吾又不知今之君子待今日為何時待¶
今聖人為何君也哉於乎春秋大綂之義吾已悉之請¶
<pb:KR3k0043_WYG_072-67a>¶
復以成周之大綂明之於今日也文王在諸侯凡五十¶
年至三分天下有其二遂誕膺天命以撫方夏然猶九¶
年而大綂未集必至武王十有三年代商有天下商命¶
始革而大綂始集焉葢革命之事間不容髪一日之命¶
未絶則一日之綂未集當日之命絶則當日之綂集也¶
宋命一日而未革則我元之大綂亦一日而未集也成¶
周不急文王五十年武王十三年而集天下之大綂則¶
我元又豈急於太祖開國五十年及世祖十有七年而¶
<pb:KR3k0043_WYG_072-67b>¶
集天下之大綂哉抑又論之道綂者治綂之所在也堯¶
以是𫝊之舜舜以是𫝊之禹湯禹湯𫝊之文武周公孔¶
子孔子没幾不得其𫝊百有餘年而孟子𫝊焉孟子没¶
又幾不得其𫝊千有餘年而濂洛周程諸子𫝊焉及乎¶
中立楊氏而吾道南矣既而宋亦南渡矣楊氏之𫝊為¶
豫章羅氏延平李氏及於新安朱子朱子没而其𫝊及¶
於我朝許文正公此歴代道綂之源委也然則道綂不¶
在遼金而在宋在宋而後及於我朝君子可以觀治綂¶
<pb:KR3k0043_WYG_072-68a>¶
之所在矣於乎世隔而後其議公事乆而後其論定故¶
前代之史必修於異代之君子以其議公而論定也晉¶
史修於唐唐史修於宋則宋史之修宜在今日而無讓¶
矣而今之君子又不以議公論定者自任而又諉曰付¶
公論於後之儒者吾又不知後之儒者又何儒也此則¶
予為今日君子之痛惜也今日堂堂大國林林鉅儒議¶
事為律吐辭為經而正綂大筆不自竪立又闕之以遺¶
將來不以貽千載綱目君子之笑為厚恥吾又不知負¶
<pb:KR3k0043_WYG_072-68b>¶
儒名於我元者何施眉目以誦孔子之遺經乎於乎司¶
馬遷易編年為紀𫝊破春秋之大法唐儒蕭茂挺能議¶
之孰謂林林鉅儒之中而無一蕭茂挺其人乎此草野¶
有識之士之所甚惜而不能倡其言於上也故私著其¶
說為宋遼金正綂辯以伺千載綱目之君子云若其推¶
子午夘酉及五運之王以分正閏之說者此日家小技¶
之論君子不取也吾無以為論¶
　　　正綂問　　　　　　　　　徐一䕫¶
<pb:KR3k0043_WYG_072-69a>¶
友人周元亮其先嘗仕宋相見輙言宋事間從余渉西¶
湖上萬松嶺訪宋氏故都藉草而坐因及於正綂之説¶
余曰言正綂者以天下為一則以正綂歸之眉山蘇氏¶
有云正綂云者猶曰有天下云爾元亮曰宋之太祖既¶
受周禪平江南平湖南平嶺南平荆平蜀至於吳越恐¶
悚待命所未臣者獨河東一彈丸地可以謂之有天下¶
矣比見四明陳氏著續通鑑綱目其書太祖崩曰宋主¶
趙某殂至太平興國四年始揭正綂歸之豈非以河東¶
<pb:KR3k0043_WYG_072-69b>¶
未臣而以敵國例之歟余曰非也太祖之北征也嘗因¶
河東諜者語劉承鈞曰君家與周世讐宜其不屈今我¶
與爾無間何為重困此一方之民承鈞復命曰河東土¶
地甲兵不足以當中國之十一然承鈞家世非叛者區¶
區守此葢懼漢氏之不血食也太祖哀其言遂不致伐¶
以此觀之則河東之不足為正綂累也明矣彼陳氏之¶
書夫豈至當之論哉又曰或以其說本於朱子余曰朱¶
子之答陳安卿也曰如以正綂則秦初未可當必平一¶
<pb:KR3k0043_WYG_072-70a>¶
六國而後在秦晉初未可當必滅呉而後在晉隋初未¶
可當必滅陳而後在隋因言如本朝亦必并河東而後¶
在本朝朱子誠有是說矣竊嘗觀其答問之意以謂由¶
唐而下正綂在梁梁之綂在後唐唐之綂在晉晉之綂¶
在漢周氏簒漢廢湘隂公贇其父崇自立於河東則漢¶
之綂猶在河東故也據朱子之說而以當時大勢度之¶
於秦於晉於隋是矣於宋則有可議者何以言之六國¶
之衆可以敵秦初之秦呉陳帝有江南可以敵晉初之¶
<pb:KR3k0043_WYG_072-70b>¶
晉隋初之隋區區河東而欲敵宋初之宋以一敵九小¶
大不敵昭然可見此必朱子一時答問云然非其終身¶
不易之定論也而況太祖之生符明宗宫中之祝至其¶
受禪因陳橋六軍之變天命人心之所屬實開三百一¶
十六年有道之基不以正綂歸之可乎陳氏之書葢用¶
其大父所取伏羲以來至祥興事類為四言叶以聲韻¶
名曰歴代紀綂與其父泌倣綱目例遵紀綂為經而疏¶
其始末為𫝊以行者如曰本於朱子則是據其未定之¶
<pb:KR3k0043_WYG_072-71a>¶
說而以為是非忠於朱子者如出臆見則不可以為至¶
當元亮良以予言為是爰著於篇¶
　　　夷齊十辯　　　　　　　　王　直¶
一辯夷齊不死於首陽山二辯首陽所以有夷齊之跡¶
三辯山中乏食之故四辯夫子用齊景公對說之由五¶
辯武王之世恐無夷齊六辯史記本𫝊不當削海濵辟¶
紂之事七辯道遇武王與周紀書來歸之年不合八辯¶
父死不塟與周紀書祭文王墓而後行者不同九辯太¶
<pb:KR3k0043_WYG_072-71b>¶
史公之誤原於輕信逸詩十辯左氏春秋𫝊所載武王¶
遷鼎義士非之說亦誤謹按論語第七篇冉有曰夫子¶
為衛君乎子貢曰諾吾將問之入曰伯夷叔齊何人也¶
曰古之賢人也曰怨乎曰求仁而得仁又何怨出曰夫¶
子不為也第十六篇齊景公有馬千駟死之日民無得¶
而稱焉伯夷叔齊餓於首陽之下民到於今稱之其斯¶
之謂歟此二章孔子所以稱夷齊者事無始末莫知其¶
何所指雖有大儒先生亦不得不取證於史記葢孔子¶
<pb:KR3k0043_WYG_072-72a>¶
之後尚論古人無如孟子孟子止言伯夷不及叔齊其¶
於伯夷也大概稱其制行之清而於孔子此二章之意¶
亦未有所發惟史記後孔孟而作成書備而記事富時¶
有以補前聞之缺遺如子貢夷齊何人之問孔子求仁¶
得仁之對倘不得史記以知二子嘗有遜國俱逃之事¶
則夫子不為衛君之㣲意子貢雖知之後世學者何從¶
而知之也此史遷多見先秦古書所以為有功於世也¶
然遷好竒而輕信上世之事經孔孟去取權度一定不¶
<pb:KR3k0043_WYG_072-72b>¶
可復易者史記反從而變亂之以滋來者無窮之惑則¶
遷之功罪豈相掩哉葢夷齊不食周粟之類是已史記¶
既載此事於𫝊又於周紀齊世家諸篇歴言文王武王¶
志在傾商累年伺間備極形容文字既工盪人耳目學¶
古之士無所折衷則或兩是之曰武王之事不可以已¶
而夷齊則為萬世立君臣之大義也昌黎韓公之論是¶
已其偏信者則曰夷齊於武王謂之弑君孔子取之葢¶
深罪武王也眉山蘇公之論是已嗚呼此事孔孟未嘗¶
<pb:KR3k0043_WYG_072-73a>¶
言而史遷安得此歟或聞予言而愕曰謂孟子未嘗言¶
則可首陽之事孔子章章言之子既知有論語而又疑¶
此則是不信孔子也予應之曰予惟深信孔子是以不¶
信史遷也且謂論語本文何以言之夫齊景公有馬千¶
駟死之日民無得而稱焉伯夷叔齊餓於首陽之下民¶
到於今稱之論語未嘗言其以餓而死也而史遷何自¶
知之餓者豈必皆至於死乎夫首陽之隱未見其必在¶
武王之世而二子昔嘗逃其國而不立證諸孔子對子¶
<pb:KR3k0043_WYG_072-73b>¶
貢之意則可信矣安知其不以逃國之時至首陽也孤¶
竹小國莫知的在何所𫝊者謂齊威北伐山戎嘗過焉¶
山戎與燕晉為鄰則孤竹可知而首陽在河東之蒲坂¶
詩之唐風曰采苓采苓首陽之顛采苦采苦首陽之下¶
或者即此首陽葢晉地也若夷齊果孤竹君之子則逃¶
國以來諒亦非逺何必曰不食周粟而後隱此邪今且¶
以意度之國謀立君而已逃去則必於山谷無人不可¶
物色之所然後能絶國人之思首陽固其所也葢倉卒¶
<pb:KR3k0043_WYG_072-74a>¶
而行掩人之所不知固宜無所得食又方君父大故顛¶
沛隕越之際食亦何心其所以兄弟俱在此者一先一¶
後勢或相因而今不可知耳然亦不必乆居於此踰月¶
移時國人立君既定則可以出矣惟其遜國俱逃事大¶
卓絶故後世稱之指其所嘗棲止之地曰此仁賢之跡¶
也夫是首陽之𫝊乆而不泯何必曰死於此山而後見¶
稱邪予所以意其如此者無他葢論語此章本自明白¶
於景公言死而於首陽不言死後人誤讀遂謂夫子各¶
<pb:KR3k0043_WYG_072-74b>¶
以死之日評之耳此大不然也夫孔子以景公與夷齊¶
對言大意主於有國無國尤為可見問國君之富數馬¶
以對諸侯曰千乘所謂有馬千駟者葢斥言其有國也¶
夷齊可以有國而辭國者也崔子弑景公之兄莊公而¶
景公得立崔子猶為政景公安為之上莫之問也享國¶
日乆奉已而已觀其一再與晏子感慨悲傷眷戀富貴¶
直欲無死以長有之其死也泯然一無聞之人耳孔子¶
嘆之曰嗟哉斯人彼有内求其心棄國不顧如夷齊者¶
<pb:KR3k0043_WYG_072-75a>¶
獨何人哉彼所以千古不泯者豈以富貴哉由此論之¶
則孔子所以深取夷齊但指其辭國一節而意自足若¶
曰夫子取其不食周粟以餓而死則此章本文之所無¶
也夫今去夫子又逺矣餓於首陽一語之外前不言所¶
始後不言所終予疑其在遜國俱逃之時而不死者葢¶
意之然予之意之也葢猶近似而無害於義理若遷之¶
意之也畧無近似而害於義理特甚焉大概遷也専指¶
文武為强大諸侯窺伺殷室以得天下故於世家則首¶
<pb:KR3k0043_WYG_072-75b>¶
吳太伯於列𫝊則首伯夷遷之說出而孔孟所以言文¶
武盛德至仁者皆變亂矣此事若不見取於大儒先生¶
猶可姑存以俟來哲今亦不幸君子可欺㫁然按之以¶
釋論語則武王萬世當為夷齊之罪人夷齊借之以狥¶
使萬世亂臣賊子知畏清議如此也而武王何罪哉予¶
言更僕未終亦不得已也然實欲反覆究竟折服史遷¶
使不可再措一辭者吾徒之學誦詩讀書論世知人不¶
當草草幸毋倦聽夫夷齊孔子之言畧孟子雖不言叔¶
<pb:KR3k0043_WYG_072-76a>¶
齊而言伯夷甚詳若并取證於孟子則史遷所載諫伐¶
以下曉然知其決無也孟子言伯夷之歸周也曰伯夷¶
辟紂居北海之濵聞文王作興曰盍歸乎來史記本𫝊¶
則不然削其海濵辟紂之事但於遜國俱逃之下即書¶
曰於是徃歸西伯及至西伯卒此下遂書叩馬諫武王¶
之語數其父死不塟以臣弑君葢以為遇武王於道也¶
所謂於是云者如春秋之書遂事纔逃其國遂不復返¶
而歸周也則不知此行也二子亦已免喪否歟厄於勢¶
<pb:KR3k0043_WYG_072-76b>¶
而不返容或有之然逃彼歸此如同時然身喪父死自¶
不得與於哭泣之哀也而忍以父死不塟責他人歟嗚¶
呼此必無之事也夫遷所以削其海濵辟紂者何哉謂¶
遷為未嘗見孟子歟則遷知其有書七篇其作孟子𫝊¶
自言嘗讀之而屢嘆矣然而如此書伯夷者其意可想¶
也遷以不食周粟為竒節故欲見伯夷處心後來全不¶
直武王而其初本無惡於紂也夫事不惟其實所不合¶
己意則削之千載而下讀於是一語尚可想其遷就増¶
<pb:KR3k0043_WYG_072-77a>¶
損之情態而何以𫝊信乎故曰當一以孟子為㫁夫伯¶
夷太公兩不相謀而俱歸文王孟子稱為天下之大老¶
太公之老古今所共𫝊則伯夷之年當亦不相上下孟¶
子必不虚加之也然伯夷德齒昔縱與太公同而後來¶
年齡豈必與太公等吾意武王之時未必猶有所謂伯¶
夷也而遷所作周紀又自與𫝊不同何以言之伯夷以¶
大老而歸文王文王享國凡五十年吾不知其始至也¶
在文王初年歟中年歟末年歟不可考也而遷於周紀¶
<pb:KR3k0043_WYG_072-77b>¶
則嘗以為初年矣其言曰文王繼公季而立敬老慈幼¶
禮賢待士士以此多歸之夷齊在孤竹聞西伯善養老¶
徃歸之然後曰太顛閎夭散宜生鬻子辛甲太公之徒¶
皆徃歸之然後曰崇侯譛西伯於紂囚於羑里然後曰¶
紂釋文王賜弓矢鈇鉞得専征伐又數年而書聽虞芮¶
訟又明年而書伐犬戎自此每年書一事而各以明年¶
二字冠於其上如是者凡七上去夷齊來歸之年不知¶
其幾矣大概書文王五十年之事稍稍排布嵗年而夷¶
<pb:KR3k0043_WYG_072-78a>¶
之歸為首其他未之先也以天下之大老其來在文王¶
即位未乆之年若謂其人猶及武王已平殷亂天下宗¶
周之後姑少計之亦當百有餘嵗矣恐不必不食周粟¶
隱於首陽山而考終已乆矣遷既書於周紀如此及作¶
伯夷𫝊乃言夷齊方至文王已卒道遇武王以木主為¶
文王伐紂叩馬而諫不知此當為兩夷齊乎抑即周紀¶
所書之夷齊乎若即周紀所書之夷齊則歸周已數十¶
年非今日甫逹岐豐之境也諫武王當於未舉事之初¶
<pb:KR3k0043_WYG_072-78b>¶
不當俟其戎車既駕而後出竒駭衆於道路也太公與¶
巳均為大老出處素與之同不於今日白首如新方勞¶
其匆匆扶去於鋒刅將及之中也嗚呼紀𫝊一人作也¶
乃自相牴牾如此尚有一語之可信乎觀其摹寫二子¶
冐昧至前左右愕眙欲殺武王無語太公營救之狀¶
殆如狂夫出鬭羣小號呶而迂怪儒生姓名莫辨攘臂¶
其間陳說勸止嗟乎殆哉其得免於死傷也不亦幸哉¶
武王方為天下去賊虐諫臣毒痡四海之紂而行師無¶
<pb:KR3k0043_WYG_072-79a>¶
紀左右遽欲害敢諫之士戕天下之父死生之命在左¶
右與太公而武王若罔聞知萬一扶去之手緩不及用¶
則是彼殺比干此殺夷齊其何以有辭於紂也武王順¶
天應人之舉後世敢造此以誣之噫甚矣𫝊曰父死不¶
塟紀則曰武王祭於畢東觀兵至於孟津載木主車中¶
畢也者文王塟地也古無墓祭祭畢之說亦妄然一曰¶
祭於畢一曰父死不塟又何也故凡遷書諫伐以下大¶
率不可信使其有之孔子不言孟子言之矣予若以孔¶
<pb:KR3k0043_WYG_072-79b>¶
子之說折遷遷未必屈服惟𫝊自言之紀自破之其他¶
卷猶曰破碎不全不盡出於遷之手而此紀此𫝊皆遷¶
全文讀者知其非遷莫能作又不得疑其補綴於後人¶
也曰然則紀與傳孰愈曰紀書文王其妄居半及書武¶
王則妄極矣若其書夷齊一節猶畧優於𫝊也葢紀言¶
其歸周及文王之生而𫝊言其至值文王之死也及文¶
王之生者與孟子同而值文王之死者無稽之言也曰¶
然則首陽之事其究何如曰予前固言之果有夷齊暫¶
<pb:KR3k0043_WYG_072-80a>¶
隱之迹而不在武王克商之時武王克商之時恐已無¶
所謂夷齊而孟子又不言叔齊歸周惟後之讀論語者¶
惑於遷史増加孔子本文執所謂餓者為夷齊葢棺之¶
終事是以展轉附㑹爾夫理至於一是而止予生百世¶
之後安敢臆度輕破古今共信之說葢見遷於論語才¶
有一字之増而遂與孟子畧無一字之合又紀𫝊色色¶
不同徒以無稽之言貽惑後世是以詳為之辨庶幾自¶
此觀夷齊者惟當學其求仁得仁與夫制行之清廉頑¶
<pb:KR3k0043_WYG_072-80b>¶
立懦之類而不必惑其叩馬恥粟以至於死然後語孟¶
稱道之意可明也夫讀論孟則見二子可師乃志士仁¶
人甚自貴重其身抗志甚高觀理甚明俯仰浩然清風¶
可仰而不可及孔孟之所謂賢由之則俱入堯舜之道¶
也讀史記則見二子可怪乃覊旅妄人闇於是非進退¶
輕發嘗試不近人情悻然以去終與自經於溝瀆而莫¶
知之者比史遷之所謂賢由之則不過於陵仲子之操¶
也學者於此從語孟乎從史記乎曰如此則遷無所據¶
<pb:KR3k0043_WYG_072-81a>¶
而容心為此何也曰遷自言之矣所謂予悲伯夷之志¶
睹逸詩可異焉者此遷之所據乃一𫝊之病源也逸詩¶
者西山采薇之章也三百篇詩經夫子所刪尚莫知各¶
篇為何人作遷偶得一逸詩而妄意之曰此必夷齊也¶
夷齊嘗餓於首陽今言采薇西山是不食周粟故也夫¶
古詩稱采草木蔬茹於山者甚多豈皆有所感憤而不¶
食人粟者乎粟生於地人人食之己獨不食則食之者¶
人人皆非也異哉恥一武王而天下皆無與己同類之¶
<pb:KR3k0043_WYG_072-81b>¶
人然則試使夷齊之教行一世之人無一人肯食周地¶
之粟而後可乎夷齊之風百世聞之而興起何當時此¶
事無一人見之而聽從乎夫天下所謂西山不知其幾¶
自東觀之皆西也詩言西山不言首陽不當以附會論¶
語之所云也末句曰吁嗟徂兮命之衰矣遷以為夷齊¶
死矣悲哉此臨絶之音也夫徂者徃也安知作歌者之¶
意不思有所徃上言我安適歸則無所辟地辟世矣下¶
又言吁嗟徂兮則於不可中求可猶思有所徃焉既而¶
<pb:KR3k0043_WYG_072-82a>¶
遂自決曰命之衰矣歸之於天而終無可奈何之辭也¶
豈必為殂卒之殂乎神農虞夏固不可見而以暴易暴¶
何可以指武王武王非暴君也必欲求其稱此語者則¶
自春秋戰國至於秦項滅國滅社何處不有乎然則世¶
必有遭罹荼毒而作此詩者非夷齊也此詩誤遷而遷¶
誤後世也或曰然則春秋之初魯臧哀伯曰武王克殷¶
遷九鼎於洛邑義士猶或非之杜元凱以為伯夷之屬¶
也此在孔孟之間豈亦非歟曰非也武成之後武王嵗¶
<pb:KR3k0043_WYG_072-82b>¶
月無幾散財發粟釋囚封墓列爵分土崇德報功亟為¶
有益之事則吾聞之遷鼎恐非急務也滅人之國毁人¶
宗廟遷其重器强暴者之所為誰謂武王為之使果有¶
所謂鼎則天下一家無非周地在彼猶在此矣豈必皇¶
皇汲汲負之以去而後為快乎況罪止紂身為商立後¶
宗廟不毁而重器何必遷乎書稱營洛乃成王周公時¶
事在武王無之義士所非亦不審事實矣而義士又不¶
知為何人自克商至於周衰然後左氏載此語葢已四¶
<pb:KR3k0043_WYG_072-83a>¶
五百年四五百年之間豈無一士心非武王者得稱為¶
義亦各有見也而何必以夷齊實之乎況左氏近誣未¶
必斯言果出於哀伯乎嗚呼此武王夷齊終古曖昧俱¶
受厚誣之事與咸丘䝉之徒妄言堯舜者頗同惜其出¶
於孟子之後無一人識其為齊東野人之語故使流𫝊¶
至今幸而竊讀論語偶思首陽之章未嘗言死遂得以¶
盡推其不然惟此章之疑既釋則史遷失其所以憑藉¶
附會之地豈非古人之一快哉然此愚見也不知來哲¶
<pb:KR3k0043_WYG_072-83b>¶
又以為然否¶
　　　孟子弟子列𫝊序　　　　　吳　萊¶
太史公孟子列𫝊首孟軻繼鄒衍奭淳于髠慎到荀卿¶
墨翟尸佼長盧子曰皆在孔子後荀卿可言也彼數子¶
者不同道奈何同𫝊將以孟子寘諸戰國辨士之流乎¶
是又非不知孟子者也一則述唐虞三代之德二則述¶
仲尼之意彼數子者亦有一於此也乎當戰國之時士¶
多以游說縱横攻戰刑法之說行而時君猶欲好儒自¶
<pb:KR3k0043_WYG_072-84a>¶
餙吳起戰士也乃以儒服見魏武侯武侯之子恵王與¶
齊宣王皆卑辭厚幣以聘孟子然徒切於事功卒以迂¶
緩不合人且謂其好辯而已儒墨並稱百家雜說渾淆¶
之矣豈太史公狃見而溺聞若是乎方其叙孔子世家¶
進之與十二諸侯同列周本紀十二諸侯世家則又皆¶
書曰孔丘卒尊之也至矣及所載多左氏國語雜事欲¶
以明聖人多能聖人豈果以多能稱哉又作七十弟子¶
列𫝊則徒分裂論語問答以實之餘徴家語弟子解他¶
<pb:KR3k0043_WYG_072-84b>¶
悉無所徴是亦孟子列𫝊類也東漢趙岐始注孟子其¶
序曰孟子幼被慈母三遷之教史不載今猶見古列女¶
𫝊且言孟子將去齊母老擁楹而嘆有憂色母乃引詩¶
易詔之似與充虞路問時意同岐又曰有外書四篇文¶
不能𢎞深今猶畧見劉向說苑所謂人知糞其田而不¶
知糞其心者疑即性善辨中語若他事之逸者雖太史¶
公不能具知況後世乎葢戰國以儒自名者八家而四¶
家最顯子游氏子夏氏荀氏孟氏孟子學出於曽子子¶
<pb:KR3k0043_WYG_072-85a>¶
思荀卿猶從而譏之曰世俗之溝愚瞀儒嚾嚾然畧法¶
先王案徃舊造説而不知其綂我則異焉治則法後王¶
而已矣至於子游子夏亦曰是儒之賤者所重必仲尼¶
子弓子弓未審何人韓子曰仲尼弟子有馯臂子弓漢¶
儒林傳商瞿授易仲尼瞿𫝊魯橋庇子庸子庸𫝊江東¶
馯臂子弓子弓與仲尼不同時又行事無大卓卓不足¶
以配孔子邢昺論語䟽引王弼說逸民朱張字子弓然¶
弼説又不見有他據也要之孔子常稱冉雍可使南面¶
<pb:KR3k0043_WYG_072-85b>¶
且在德行之科雍字仲弓葢與子弓同是一人如季路¶
又稱子路然也將荀卿之學實出於子弓之門人故尊¶
其師之所自出與聖人同列亦已浸滛於異端矣於是¶
孟子之没者乆所謂溝愚瞀儒正指萬章公孫丑之徒¶
也荀卿在戰國號稱大儒猶同門異户者如此又況鄒¶
衍奭淳于髠墨翟以下諸子違離怪誕者甚矣何可與¶
同𫝊哉荀卿既死李斯用事孟子之徒黨盡矣悲夫予¶
故本太史公孟子列傳刪去諸子且益以髙第子萬章¶
<pb:KR3k0043_WYG_072-86a>¶
公孫丑之徒凡十有九人云¶
　　　讀貨殖𫝊　　　　　　　　趙　汸¶
貨殖𫝊當與平準書參看平準書是譏人臣横歛以佐¶
人主之欲貨殖𫝊是譏人主好貨使四方皆變其舊俗¶
趨利書首言漢興接秦之弊髙祖重本抑末輕徭薄賦¶
故文景之世國家無事百姓給足府庫充實人人自愛¶
而重犯法後面序武帝事節節與前相反至贊論始推¶
唐虞三代以來而舉戰國秦皇功利之禍為證則武帝¶
<pb:KR3k0043_WYG_072-86b>¶
不能法祖宗之仁厚而蹈始皇之覆轍不待譏議而可¶
見學者先讀此贊而後讀其書使先後相承則太史公¶
之意瞭然矣若貨殖𫝊乃此書之注脚而未有察其意¶
者葢𫝊中所謂當世賢人即書中所斥不軌逐利之民¶
也𫝊中所序陶朱公白圭軰妙於治生即書中三人言¶
利事析秋毫之比也𫝊言鄙人牧長窮鄉寡婦禮抗萬¶
乘名顯天下宣曲任氏以田畜髙而人主重之即書中¶
言卜式以家財助縣官天子尊顯之以風百姓意尤著¶
<pb:KR3k0043_WYG_072-87a>¶
矣葢見始皇武帝皆以好大喜功國用不足而後眷眷¶
於此等人也𫝊中歴舉四方百貨所出行賈所在甚詳¶
即書中置大農諸官盡籠天下之利貴賣賤買所以天¶
子無筭之用皆出於此𫝊中言千乘之侯尚猶患貧即¶
書中屢言税賦竭縣官大空是也𫝊中言廊廟巖穴軍¶
士任俠攻剽女姬游間吏士等皆為財利所以深誚當¶
世好貨之俗無貴賤也末言富者必以竒勝而又歴數¶
姦事惡業賤行辱處之能致富即書中所謂不益賦而¶
<pb:KR3k0043_WYG_072-87b>¶
天下用饒亦此類矣循此傳之意深陋為天下國家者¶
不當下行商賈之事葢是當時親覩言利之人誤國害¶
民如封禪書中所謂究觀方士祠官之意云者故言之¶
深切至此後人但謂子長䧟於刑法無財可贖故發憤¶
作貨殖𫝊豈知太史哉雖然遷之言亦激矣予獨謂其¶
書明白諄複如是千百年來讀者猶未能深悉其意況¶
夫六藝之古逺淵奥而傳注家自謂盡得經㫖可乎¶
　　　論唐志　　　　　　　　　葉　適¶
<pb:KR3k0043_WYG_072-88a>¶
余既於漢志著五行𫝊之非而新史以為自漢以來未¶
有非之者漢以來從之不暇何暇非之又謂祥眚禍痾¶
之說自其數術之學故畧存之此尤不然夫以數術占¶
災異自古已然惟不可出於洪範爾況其中者皆極如¶
神明聖人亦未嘗廢也惟不可出於儒者爾洪範運道¶
而絀術儒者任理而遺數故以洪範占災異未有能中¶
者也新史又謂孔子於春秋記災異而不著其事應此¶
亦非也桑榖共生雉雊鼎耳古人皆以事訓其君事不¶
<pb:KR3k0043_WYG_072-88b>¶
明則敗為者無所㨿憑事明則所以而異消何應之有¶
不然則禍至而應如響雖欲有之可得乎春秋以年紀¶
事災異即事也若災異之所以為事與事之所以應葢¶
其體不可得而並著也然左氏則固著之矣新史用春¶
秋法於紀年已皆記其大者而不著事應可也志則紀¶
年之箋𫝊爾安得復用春秋法削其事應而獨以災異¶
言哉宜其猥積煩多為學者所厭觀既不足以得其大¶
又併小者失之矣¶
<pb:KR3k0043_WYG_072-89a>¶
　　　論作史之法　　　　　　　劉安世¶
新唐書叙事好簡畧其辭故其事多欝而不明此作史¶
之弊也且文章豈有繁簡也意必欲其多則冗長而不¶
足讀必欲其簡則僻澁令人不喜讀假令新唐書載卓¶
文君事不過止曰少嘗竊卓氏以逃如此而已班固載此¶
事乃近五百字讀之不覺其繁也且文君之事亦何補¶
於天下後世哉然作史之法不得不如是故可謂之文¶
如風行水上出於自然也若不出於自然而有意於繁¶
<pb:KR3k0043_WYG_072-89b>¶
簡則失之矣唐書進表云其事則増於前其文則省於¶
舊且新唐書所以不及兩漢文章者其病正在此兩句¶
也又反以為工何哉然新舊唐史各有長短未易優劣¶
也¶
　¶
　¶
　¶
　稗編卷七十二¶
