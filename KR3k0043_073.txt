# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.360191
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十三
<pb:KR3k0043_WYG_073-1a>¶
欽定四庫全書¶
　稗編卷七十三　　　　　明　唐順之　撰¶
　　文藝二(詩賦/)¶
　　　文心雕龍五論　　　　　　劉　勰¶
銓賦原夫登髙之㫖葢覩物興情情以物興故義以明¶
雅物以情觀故詞必巧麗麗詞雅義符采相勝如組織¶
之品朱紫畫繪之著𤣥黄文雖新而有質色雖糅而有¶
本此立賦之大體也然逐末之儔蔑棄其本雖讀千賦¶
<pb:KR3k0043_WYG_073-1b>¶
愈惑體要遂使繁華損枝膏腴害骨無貴風軌莫益勸¶
戒此揚子所以追悔雕蟲貽誚於霧縠者也¶
辯騷昔漢武愛騷而淮南作傳以為國風好色而不淫¶
小雅怨誹而不亂若離騷者可謂兼之蟬蛻穢濁之中¶
浮游塵埃之外皭然&ZX-111c82;而不緇雖與日月爭光可也班¶
固以為露才揚己忿懟沉江羿澆二姚與左氏不合崑¶
崙懸圃非經義所載然其文辭麗雅為詞賦之宗雖非¶
明哲可謂妙才王逸以為詩人提耳屈原婉順離騷之¶
<pb:KR3k0043_WYG_073-2a>¶
文依經立義駟虬乗翳則時乗六龍崑崙流沙則禹貢¶
敷土名儒辭賦莫不擬其儀表所謂金相玉質百世無¶
匹者也及漢宣嗟歎以為皆合經術揚雄諷咏亦言體¶
同詩雅四家舉以方經而孟堅謂不合𫝊褒貶任聲抑¶
揚過實可謂鑒而弗精翫而未覈者也將覈其論必徴¶
言焉故其陳堯舜之耿介稱湯武之祗敬典誥之體也¶
譏桀紂之猖披傷羿澆之顛隕規諷之㫖也虬龍以喻¶
君子雲蜺以譬䜛邪比興之義也每一顧而淹涕歎君¶
<pb:KR3k0043_WYG_073-2b>¶
門之九重忠怨之辭也觀兹四事同於風雅者也至於¶
託雲龍說迂怪豐隆求虙妃鴆鳥媒娥女詭異之辭也¶
康回傾地夷羿彃日木夫九首土伯三足譎怪之談也¶
依彭咸之遺則從子胥以自適狷狹之志也士女雜座¶
亂而不分指以為樂娯酒不廢沉湎日夜舉以為懽荒¶
淫之意也摘此四事異乎經典者也故論其典誥則如¶
彼語其夸誕則如此固知楚辭者體憲於三代而風雅¶
於戰國乃雅頌之博徒而詞賦之英傑也¶
<pb:KR3k0043_WYG_073-3a>¶
論詩情采昔詩人什篇為情而造文辭人賦頌為文而¶
造情何以明其然葢風雅之興志思蓄憤而吟詠情性¶
以諷其上此為情而造文也諸子之徒心非鬱陶茍馳¶
夸飾鬻聲釣世此為文而造情也故為情者要約而寫¶
真為文者淫麗而煩濫而後之作者採濫忽真逺棄風¶
雅近師辭賦故體情之製日疎逐文之篇愈盛故有志¶
深軒冕而汎詠臯壤心纒幾務而虚述人外真宰弗存¶
翩其反矣夫桃李不言而成蹊有實存也男子樹蘭而¶
<pb:KR3k0043_WYG_073-3b>¶
不芳無其情也夫以草木之微依情待實况乎文章述¶
志為本言與志反文豈足徴是以聨辭結采將欲明理¶
采濫辭詭則心理愈翳固知翠綸桂餌反所以失魚言¶
隠榮華殆謂此也¶
聲律若夫宫商太和譬諸吹籥翻迴取均頗似調瑟瑟¶
資移柱故有時而乖貳籥含定管故無徃而不一陳思¶
潘岳吹籥之調也陸機左思瑟柱之和也槩舉而推可¶
以類見¶
<pb:KR3k0043_WYG_073-4a>¶
樂府詩為樂心聲為樂體樂體在聲瞽師務調其器樂¶
心在詩君子宜正其文好樂無荒晉風所以稱逺伊其¶
相謔鄭國所以云亡故知季札觀辭不直聴聲而已若¶
夫豔歌婉孌怨志詄絶淫辭在曲正響焉生然俗聴飛¶
馳職競新異雅詠温恭必欠伸魚睨竒辭切至則拊髀¶
雀躍詩聲俱鄭自此階矣¶
　　　文章辨體二十四論　　　　呉　訥¶
古賦按賦者古詩之流漢藝文志曰古者諸侯卿大夫¶
<pb:KR3k0043_WYG_073-4b>¶
交接隣國必稱詩以喻意春秋之後聘問歌詠不行於¶
列國而賢人失志之賦作矣大儒荀卿及楚臣屈原離¶
讒憂國皆作賦以風其後宋玉唐勒枚乗司馬相如下¶
及揚子雲競為侈麗閎衍之辭而風諭之義没矣迨近¶
世祝氏著古賦辨體因本其言而斷之曰屈子離騷即¶
古賦也古詩之義若荀卿成相佹詩是也然其所載則¶
以離騷為首而成相等弗錄尚論世次屈在荀後而成¶
相佹詩亦非賦體故今特附古歌謠後而仍載楚辭于¶
<pb:KR3k0043_WYG_073-5a>¶
古賦之首葢欲學賦者必以是為先也宋景文公有云¶
離騷為辭賦祖後人為之如至方不能加矩至圎不能¶
過規信哉¶
楚楚國名祝氏曰按屈原為騷時江漢皆楚地葢自王¶
化行乎南國漢廣江有汜諸詩已列於二南十五國風¶
之先風雅既變而楚狂鳯兮滄浪孺子之歌莫不發乎¶
情止乎禮義猶有詩人之六義但稍變詩之本體以兮¶
字為讀遂為楚聲之萌蘖也原最後出本詩之義以為¶
<pb:KR3k0043_WYG_073-5b>¶
騷但世號楚辭不正名曰賦然自漢以來賦家體製大¶
抵皆祖於是焉又按晦菴先生曰凡其寓情草木託意¶
男女以極遊觀之適者變風之流也叙事陳情感今懐¶
古不忘君臣之義者變雅之類也其語祀神歌舞之盛¶
則幾乎頌矣至其為賦則如騷經首章之云比則如香¶
草惡物之類興則託物興詞初不取義如九歌沅芷澧¶
蘭以興思公子而未敢言之屬也但詩之興多而比賦¶
少騷則興少而比賦多作賦者要當辨此而後辭義不¶
<pb:KR3k0043_WYG_073-6a>¶
失古詩之六義矣¶
兩漢祝氏曰揚子雲云詩人之賦麗以則詞人之賦麗¶
以淫夫騷人之賦與詩人之賦雖異然猶有古詩之義¶
辭雖麗而義可則至詞人之賦則辭極麗而過於淫蕩¶
矣葢詩人之賦以其吟咏情性也騷人所賦有古詩之¶
義者亦以其發於情也其情不自知而形於辭其辭不¶
自知而合於理情形於辭故麗而可觀辭合於理故則¶
而可法如或失於情尚辭而不尚意則無興起之妙而¶
<pb:KR3k0043_WYG_073-6b>¶
於則也何有又或失於辭尚理而不尚辭則無詠歌之¶
遺而於麗也何有二十五篇之騷無非發於情者故其¶
辭也麗其理也則而有賦比興風雅頌諸義漢興賦家¶
専取詩中賦之一義以為賦又取騷中贍麗之辭以為¶
辭若情若理有不暇及故其為麗也異乎風騷之麗而¶
則之與淫遂判矣古今言賦自騷之外咸以兩漢為古¶
蓋非魏晉已還所及心乎古賦者誠當祖騷而宗漢去¶
其所以淫而取其所以則庶不失古賦之本義云¶
<pb:KR3k0043_WYG_073-7a>¶
三國六朝祝氏曰嘗觀古之詩人其賦古也則於古有¶
懐其賦今也則於今有感其賦事也則於事有觸其賦¶
物也則於物有况情之所在索之而愈深窮之而愈妙¶
彼其於辭直寄焉而已矣後之辭人刋陳落腐惟恐一¶
話未新捜竒摘艶惟恐一字未巧抽黄對白惟恐一聨¶
未偶回聲揣病惟恐一韻未協辭之所為罄矣而愈求¶
妍矣而愈飾彼其於情直外焉而已矣蓋西漢之賦其¶
辭工於楚騷東漢之賦其辭又工於西漢以至三國六朝¶
<pb:KR3k0043_WYG_073-7b>¶
之賦一代工於一代詞愈工則情愈短而味愈淺味愈¶
淺則體愈下建安七子獨王仲宣辭賦有古風至晉陸¶
士衡軰文賦等作己用俳體流至潘岳首尾絶俳迨沈¶
休文等出四聲八病起而俳體又入於律矣徐庾繼出¶
又復隔句對聮以為駢四儷六簇事對偶以為博物洽¶
聞有辭無情義亡體失此六朝之賦所以益逺於古然¶
其中有安仁秋興明逺舞鶴等篇雖曰其辭不過後代¶
之辭乃若其情則猶得古詩之餘情矣於此益歎古今¶
<pb:KR3k0043_WYG_073-8a>¶
人情如此其不相逺古詩賦義其終不泯也¶
唐祝氏曰唐人之賦大抵律多而古少夫雕蟲道䘮頺¶
波横流風騷不古聲律大盛句中拘對偶以趨時好字¶
中揣聲病以避時忌孰肯學古或就有為古賦者率以¶
徐庾為宗亦不過少異於律耳甚而或以五七言之詩¶
四六句之聯以為古賦者中唐李太白天才英卓所作¶
古賦差强人意但俳之蔓雖除而律之根故在雖下筆¶
有光燄時作竒語然只是六朝賦爾惟韓栁諸古賦一¶
<pb:KR3k0043_WYG_073-8b>¶
以騷為宗而超出俳律之外唐賦之古莫古於此至杜¶
牧之阿房宫賦古今膾炙但太是論體不復可専目為¶
賦矣毋亦惡俳律之過而特尚理以矯之乎吁先正有¶
云文章先體製而後文辭學賦者其致思焉¶
宋祝氏曰宋人作賦其體有二曰俳體曰文體后山謂¶
歐公以文體為四六夫四六者屬對之文也可以文體¶
為之至於賦若以文體為之則是一片之文押幾箇韻¶
爾而於風之優㳺比興之假託雅頌之形容皆不兼之¶
<pb:KR3k0043_WYG_073-9a>¶
矣晦翁云宋朝文眀之盛前世莫及自歐陽文忠公南¶
豐曽公與眉山蘓公相繼迭起各以其文擅名一世傑¶
然自為一代之文獨於楚人之賦有未數數然者觀於¶
此言則宋賦可知矣¶
樂府易曰先王作樂崇徳殷薦之上帝以配祖考成周¶
盛時大司樂以黄帝堯舜夏商六代之樂報祀天地百¶
神若宗廟之際神既下降則奏九徳之歌九韶之舞葢¶
以六代之樂皆聖人之徒所制故悉存之而不廢也迨¶
<pb:KR3k0043_WYG_073-9b>¶
秦焚滅典籍禮樂崩壊漢興高帝自制三侯之章而房¶
中之樂則令唐山夫人造為歌辭史記云高祖過沛詩¶
三侯之章令小兒歌之高祖崩令沛得以四時歌舞宗¶
廟孝惠文景無所增更於樂府習常肄舊而已至班固¶
漢書則曰漢興樂家有制氏但能紀其鏗鏘而不能言¶
其義高祖時叔孫通制宗廟樂迎神奏嘉至入廟奏永¶
至乾豆上奏登歌再終下奏休成天子就酒東廂坐定¶
奏永安然徒有其名而亡其辭所載不過武帝郊祀十¶
<pb:KR3k0043_WYG_073-10a>¶
九章而已後儒遂以樂府之名起於武帝殊不知孝惠¶
二年已命夏侯寛為樂府令豈武帝始為新聲不用舊¶
辭也迨東漢明帝遂分樂為四品一曰大予樂郊廟上¶
陵用之二曰雅頌樂辟雍享射用之三曰黄門鼓吹樂¶
天子宴羣臣用之四曰短簫鐃歌樂軍中用之其說雖¶
載方冊而其制亦復不𫝊魏晉以降世變日下所作樂¶
歌率皆夸靡虛誕無復先王之意下至陳隋則淫哇鄙¶
褻舉無足觀矣自時厥後唯唐宋享國最久故其辭亦¶
<pb:KR3k0043_WYG_073-10b>¶
多純雜南渡後夾漈鄭氏著通志樂略以為古之逹禮¶
有三一曰燕二曰享三曰祀所謂吉凶軍賔嘉皆主此¶
三者仲尼所刪之詩凡燕享祀之時用以歌之漢樂府¶
之作以繼三代因列鐃歌與三侯以下于篇亦無其辭¶
後太原郭茂倩輯樂府百卷繇漢迄五代蒐輯無遺金¶
華呉立夫謂其紛亂龎雜厭人視聽雖浮淫鄙俗不敢¶
芟夷何哉近豫章左克明復編古樂府十卷斷自陳隋¶
而止中間若後魏楊白花等淫鄙之辭亦復收載是亦¶
<pb:KR3k0043_WYG_073-11a>¶
未得盡善也¶
郊廟歌辭樂記曰王者功成作樂治定制禮考之於古¶
禮樂之備莫過於周故詩序謂昊天有成命則郊祀天¶
地之樂歌也清廟則祀太廟之樂歌也我將載芟良耜¶
則又明堂社稷之歌章焉千載之下音樂既亡而其歌¶
詩尚存者以其辭焉爾秦漢以降代有制作然唯漢唐¶
宋為盛者葢其混一既久功徳在人雖其道不能比隆¶
成周然其致治制作之懿終非秦魏晉隋南北五季之¶
<pb:KR3k0043_WYG_073-11b>¶
可比也讀者其尚考焉¶
愷樂歌辭周禮大司樂曰王師大獻則令奏愷樂大司¶
馬曰師有功則愷樂獻于社鄭康成云兵樂曰愷獻功¶
之樂也是則軍禮之有愷樂其來尚矣若夫鼓吹鐃歌¶
横吹之名則起于漢崔豹古今注云漢樂有黄門鼔吹¶
天子所以燕羣臣短簫鐃歌乃鼔吹之一章亦以賜有¶
功是則鐃歌與横吹得通名為鼔吹曲但所用異爾漢¶
有朱鷺等二十二曲列於鼔吹謂之鐃歌又有横吹曲¶
<pb:KR3k0043_WYG_073-12a>¶
二十八觧然辭多不𫝊曹魏嘗改漢鐃歌為十二曲而¶
辭率矯誕厥後栁宗元進唐鐃歌洪武中宋濂擬宋鼓¶
吹雖如魏之曲數而辭義殆過之矣¶
燕饗歌辭儀禮燕禮曰工歌鹿鳴四牡皇皇者華笙入¶
奏南陔白華華黍乃間歌魚麗笙由庚歌南有嘉魚笙¶
崇丘歌南山有臺笙由儀遂歌鄉樂周南闗雎葛覃卷¶
耳召南鵲巢采蘩采蘋此則燕饗之有樂也王制曰天¶
子食舉以樂大司樂王大食皆奏鐘鼓此食舉之有樂¶
<pb:KR3k0043_WYG_073-12b>¶
也漢明帝定樂二曰雅頌三曰黄門鼓吹者皆燕射及¶
宴羣臣之所用也又有殿中御飯食舉七曲太樂食舉¶
十三曲然世皆不𫝊唯晉荀朂所定歌章具存唐貞觀¶
初新定十二和之樂其曰天子食舉及飲酒奏休和受¶
朝奏正和正至禮㑹奏昭和皇太子軒縣出入奏承和¶
而史亦亡其辭迨宋建隆中始作朝㑹樂章載之於史¶
琴曲歌辭白虎通曰琴者禁止于邪以正人心者也故¶
先王以是為修身理性之具其長三尺六寸象嵗之三¶
<pb:KR3k0043_WYG_073-13a>¶
百六十日也廣六寸法六合也前廣後狹尊卑象也上¶
圎下方法天地也今觀五曲九引十二操率皆後人所¶
為若文王居羑孔子猗蘭將歸等操怨懟躁激害義尤¶
甚獨昌黎所擬先儒謂深得文王之心者是也西山真¶
氏又云琴之音以淳古澹泊為上今則厭古調之希微¶
誇新聲之竒變雖琴亦鄭衛矣此又有志於琴者不可¶
不知也¶
相和歌辭宋書樂志曰相和漢舊曲也絲竹更相以和¶
<pb:KR3k0043_WYG_073-13b>¶
執節者之歌魏明帝分為二部晉荀朂採舊辭謂之清¶
商三調歌詩唐樂志云平調清調瑟調皆周房中曲之¶
遺聲漢世謂之三調又有楚調漢房中曲也與前三調¶
總謂之相和調¶
清商曲辭清商樂一曰清樂清樂者九代之遺聲其始¶
即相和三調是也並漢魏已來舊曲其辭皆古調晉馬¶
南渡其音亡散宋武定闗中收其聲伎南朝文物斯為¶
最盛後魏孝文宣武相繼南伐得江左所𫝊舊曲及江¶
<pb:KR3k0043_WYG_073-14a>¶
南呉歌荆楚西聲總謂之清商至於殿庭饗宴則兼奏¶
之後隋平陳文帝善其節奏曰此華夏正聲也乃微更¶
損益以新定律吕因於太常置清商署以管之謂之清¶
樂隋室䘮亂日益淪缺唐貞觀中用十部樂清樂亦在¶
焉至武后長安已後朝廷不用古曲工伎廢弛曲之存¶
者僅有子夜上聲歡聞前溪阿子丁督護讀曲神弦等¶
曲俱列於呉聲而西曲則石城樂烏夜啼烏棲曲估客¶
莫愁襄陽江陵共戯夀陽等曲或舞曲或倚歌則雜出¶
<pb:KR3k0043_WYG_073-14b>¶
於荆郢樊鄧之間以其方俗故謂之西曲古之樂録曰¶
上聲等辭哀怨不及中和梁武改之無復雅句矣¶
古詩詩大序曰詩者志之所之也詩有六義曰風曰雅¶
曰頌曰賦曰比曰興三百篇尚矣以漢魏言之蘓李曹¶
劉實為之首晉宋以下世道日變而詩道亦從而變矣¶
晦庵先生嘗答鞏仲至有曰古今詩凡三變自漢魏以¶
上為一等自晉宋間顔謝以後下及唐初為一等自沈¶
宋以後定著律詩下及今日又為一等然自唐初以前¶
<pb:KR3k0043_WYG_073-15a>¶
為詩者固有高下而法猶未變至律詩出而後詩之與¶
法始皆大變無復古人之風矣嘗欲抄取經史韻語下¶
及文選漢魏古詞以盡郭景純陶淵明之作自為一編¶
而附三百篇楚辭之後以為詩之根夲準則又於其下¶
二等之中擇其近於古者各為一編以為羽翼輿衛其¶
不合者則悉去之不使接于耳目入于胸次要使方寸¶
之中無一字世俗言語意思則其為詩不期於高逺而¶
自高逺矣嗚呼學詩之法予朱子之言至矣盡矣有志¶
<pb:KR3k0043_WYG_073-15b>¶
者勉焉國風雅頌之詩率以四言成章若五七言之句¶
則間出而僅有也選詩四言漢有韋孟一篇魏晉間作¶
者雖衆然惟陶靖節為最後村劉氏謂其停雲等作突¶
過建安是也宋齊而降作者日少獨唐韓栁元和聖徳¶
詩平淮夷雅膾炙人口先儒有云二詩體製不同而皆¶
詞嚴氣偉非後人所及自時厥後學詩者日以聲律為¶
尚而四言益鮮矣大抵四言之作拘於模擬者則有蹈¶
襲風雅辭意之譏渉于理趣者又有銘贊文體之誚惟¶
<pb:KR3k0043_WYG_073-16a>¶
能辭意融化而一出於性情六義之正者為得之矣¶
五言古詩載于昭明文選者唯漢魏為盛若蘓李之天¶
成曹劉之自得固為一時之冠究其所自則皆宗乎國¶
風與楚人之辭者也至晉陸士衡兄弟潘安仁張茂先¶
左太冲郭景純軰前後繼出然皆不出曹劉之軌轍獨¶
陶靖節髙風逸韻直超建安而上之元嘉以後三謝顔¶
鮑又為之冠其餘則傷鏤刻遂乏渾厚之氣永明而下¶
抑又甚焉沈休文既拘聲韻江文通又過模擬而詩之¶
<pb:KR3k0043_WYG_073-16b>¶
變極矣唐初承陳隋之弊唯陳伯玉厚師漢魏以及淵¶
明復古之功於是為大迨開元中有杜子羙之才贍學¶
優兼盡衆體李太白之格調放逸變化莫覊繼此則有¶
韋應物栁子厚發穠纎於簡古寄至味於淡泊有非衆¶
人之所能及也自是而後律詩日盛而古學日衰宋初¶
崇尚晚唐之習歐陽永叔痛矯西崑陋體而變之並時¶
而起若王介甫蘓子美梅聖俞蘓子瞻黄山谷之属非¶
無可觀然皆以議論為主而六義益晦矣馴至南渡遞¶
<pb:KR3k0043_WYG_073-17a>¶
相循襲不離故武獨攷亭朱子以豪傑之材上繼聖賢¶
之學文辭雖其餘事然五言古體實宗風雅而出入漢¶
魏陶韋之間至其齋居感興之作則盡發天人之藴載¶
韻語之中以垂教萬世又豈漢晉詩人所能及哉讀者¶
深味而體驗之則庶有以得之矣¶
世𫝊七言起於漢武柏梁䑓體按古文苑云元封三年¶
詔郡臣能七言詩者上䑓侍坐武帝賦首句曰日月星¶
辰和四時梁王襄繼之曰驂駕四馬從梁來(叶/黎)自襄而¶
<pb:KR3k0043_WYG_073-17b>¶
下作者二十四人至東方朔而止每人一句句皆有韻¶
通二十五句共出一韻葢如後人聫句而無隻句與不¶
對偶也後梁昭明輯文選東漢張衡四愁詩四首每首¶
七句前三句一韻後四句一韻此則後人換韻體也古¶
樂府有七言古辭曹子建軰擬作者多馴至唐世作者¶
日盛然有歌行有古詩歌行則放情長言古詩則循守¶
法度故其句語格調亦不能同也大抵七言古詩貴乎¶
句語渾融格調蒼古若或窮鏤刻以為巧務喝喊以為¶
<pb:KR3k0043_WYG_073-18a>¶
豪或流乎萎弱或過乎纎麗則失之矣¶
昔人論歌辭有有聲有辭者若郊廟樂章及鐃歌等曲¶
是也有有辭無聲者若後人之所述作未必盡被於金¶
石也夫自周衰採詩之官廢漢魏之世歌詠雜興故本¶
其命篇之義曰篇因其立辭之意曰辭體如行書曰行¶
述事本末曰引悲如蛩螿曰吟委曲盡情曰曲放情長¶
言曰歌通俚俗曰謡感而發言曰歎憤而不怒曰怨雖¶
其立名弗同然皆六義之餘也唐世詩人共推李杜太¶
<pb:KR3k0043_WYG_073-18b>¶
白則多模擬古題少陵則即事名篇無復倚傍厥後元¶
微之以後人沿襲古題倡和重複深以少陵為是¶
律詩始于唐而其盛亦莫過於唐攷之唐初作者葢鮮¶
中唐以後若李太白韋應物猶尚古多律少至杜子美¶
王摩詰則古律相半迨元和而降則近體盛而古作微¶
矣大抵律詩拘於定體固弗若古體之髙逺然對偶音¶
律亦文辭之不可廢者故學之者當以子美為宗其命¶
辭用事聫對聲律須取温厚和平不失六義之正者為¶
<pb:KR3k0043_WYG_073-19a>¶
矜式若換句抝體麄豪險怪者是皆律體之變非學者¶
所先也楊仲𢎞云凡作唐律起處要平直承處要舂容¶
轉處要變化結處要淵永上下要相聫首尾要相應最¶
忌俗意俗字俗語俗韻用工二十年始有所得嗚呼其¶
可易而視¶
楊伯謙云唐初五言排律雖多然徃徃不純至中唐始¶
盛若七言則作者絶少矣大抵排律若句鍊字鍛工巧¶
易能唯抒情陳意全篇貫徹而不失倫次者為難故山¶
<pb:KR3k0043_WYG_073-19b>¶
谷嘗云老杜贈韋左丞詩前軰録為壓卷葢其布置最¶
為得體如官府甲第㕔堂房舎各有定處不相淆亂也¶
作者當以其言為法¶
楊伯謙曰五言絶句盛唐初變六朝子夜體六言則王¶
摩詰始效顧陸作七言唐初尚少中唐漸盛又按詩法¶
源流云絶句者截句也後兩句對者是截律詩前四句¶
前兩句對者是截律詩後四句皆對者是截中四句皆¶
不對者是前後各兩句故唐人稱絶句為律詩觀李漢¶
<pb:KR3k0043_WYG_073-20a>¶
編韓昌黎集凡絶句皆收入律詩内是也周伯弱又云¶
絶句以第三句為主須以實事寓意則轉換有力涵蓄¶
無盡由是觀之絶句之法可見矣¶
聫句按聫句始著於陶靖節集而盛於退之東野其體¶
有人作四句相合成篇若靖節集中所載是也又有人¶
作一聫若子美與李尚書之芳及其甥宇文彧聫句是¶
也復有先出一句次者對之就出一句前人復對之相¶
繼成章則昌黎東野城南之作是也其要在於對偶精¶
<pb:KR3k0043_WYG_073-20b>¶
切辭意均敵若出一手乃為相稱山谷嘗云退之與孟¶
郊意氣相入故能雜然成篇後人少聫句者葢由筆力¶
難相追爾¶
近代詞曲按歌曲源流云自古音樂廢後鄭衛夷狄之¶
聲雜然並出至唐開元天寳中薫然成俗于時才士始¶
依樂工按拍之聲被之以辭其句之長短各随曲而度¶
於是古昔聲依永之理愈失矣又按致堂胡先生曰近¶
世歌曲以曲盡人情而得名故文章豪放之士鮮不寓¶
<pb:KR3k0043_WYG_073-21a>¶
意於此随亦自掃其跡曰此謔浪㳺戯而已唐人為之¶
者衆至栁岐卿乃掩衆製而盡其妙篤好者以為不可¶
復加及眉山蘓氏出一洗綺羅香澤之態擺脫綢繆宛¶
轉之度使人登髙望逺舉首髙歌而逸懐浩氣超乎塵¶
埃之表矣竊嘗因而思之凡文辭之有韻者皆可歌也¶
第時有升降故言有雅俗調有古今爾昔在童穉時獲¶
侍先生長者見其酒酣興發多依腔填詞以歌之歌畢¶
顧謂幼穉者曰此宋代慢詞也當時大儒皆所不廢今¶
<pb:KR3k0043_WYG_073-21b>¶
間見草堂詩餘自元世套數諸曲盛行斯音日微矣迨¶
子既長奔播南北鄉邑前軰零落殆盡所謂填詞慢調¶
者今無復聞矣好古之士於此亦可以觀世變之不一¶
云¶
句語詩者始於舜臯之賡歌三代列國風雅繼作今之¶
三百五篇是也其句法自三字至八字皆起於此三字¶
句若鼔咽咽醉言歸之類四字句若闗闗雎鳩在河之¶
洲之類五字句若誰謂雀無角何以穿我屋之類七字¶
<pb:KR3k0043_WYG_073-22a>¶
句若交交黄鳥止于棘之類八字句若十月之交曰我¶
不敢效我友自逸之類漢魏以降格致䆮多自唐迄于¶
國朝而體製大備矣¶
　　　宋書論謝靈運　　　　　　沈　約¶
史臣曰民禀天地之靈含五常之德剛柔迭用喜愠分¶
情夫志動于中則歌詠外發六義所因四始攸繫升降¶
謳謠紛披風什雖虞夏以前遺文不覩禀氣懐靈理無¶
或異然則歌詠所興宜自生民始也周室既衰風流彌¶
<pb:KR3k0043_WYG_073-22b>¶
著屈平宋玉導清源于前賈誼相如振芳塵於後英辭¶
潤金石髙義薄雲天自兹以降情志愈廣王褒劉向𫝊¶
班崔蔡之徒異軌同奔逓相師祖雖清辭麗曲時發乎¶
篇而蕪音累氣固亦多矣若夫平子艶發文以情變絶¶
唱髙蹤久無嗣響至于建安曹氏基命二祖陳王咸蓄¶
盛藻甫乃以情緯物以文被質自漢至魏四百餘年辭¶
人才子文體三變相如工為形似之言二班長于情理¶
之說子建仲宣以氣質為體並標能擅美獨映當時是¶
<pb:KR3k0043_WYG_073-23a>¶
以一世之士各相慕習原其飈流所始莫不同祖風騷¶
徒以賞好異情故意製相詭降及元康潘陸特秀律異¶
班賈體變曹王縟㫖星稠繁文綺合綴平䑓之逸響采¶
南皮之髙韻遺風餘烈事極江右在晉中興𤣥風獨扇¶
為學窮於柱下博物止乎七篇馳騁文辭義殫於此自¶
建武暨於義熙歴載将百雖綴響聫辭波屬雲委莫不¶
寄言上徳託意𤣥珠遒麗之辭無聞焉耳仲文始革孫¶
許之風叔源大變太𤣥之氣爰逮宋氏顔謝騰聲靈運¶
<pb:KR3k0043_WYG_073-23b>¶
之興㑹標舉延年之體裁明宻並方軌前秀垂範後昆¶
若夫敷袵論心商𣙜前藻工拙之數如有可言夫五色¶
相宣八音協暢由乎𤣥黄律吕各適物宜欲使宫羽相¶
變低昂互節若前有浮聲則後須切響一簡之内音韻¶
盡殊兩句之中輕重悉異妙逹此㫖始可言文至於先¶
士茂製諷髙歴賞子建函京之作仲宣㶚㟁之篇子荆¶
零雨之章正長朔風之句並直舉胸情非傍詩史正以¶
音律調韻取髙前式自靈均以來多歴年代雖文體稍¶
<pb:KR3k0043_WYG_073-24a>¶
精而此袐未覩至於髙言妙句音韻天成皆暗與理合¶
匪由思至張蔡曹王曽無先覺潘陸顔謝去之彌逺世¶
之知音者有以得之此言非謬如曰不然請待來哲¶
　　　詩品序　　　　　　　　　鍾　嶸(後同/)¶
上品序曰氣之動物物之感人故搖蕩性情形諸舞詠¶
昭燭三才暉麗萬有靈祗待之以致饗幽微藉之以昭¶
吿動天地感鬼神莫近於詩昔南風之辭卿雲之頌厥¶
義夐矣夏歌曰鬱陶乎予心楚謡曰名余曰正則雖詩¶
<pb:KR3k0043_WYG_073-24b>¶
體未全然是五言之濫觴也逮漢李陵始著五言之目¶
矣古詩𣺌邈人世難詳推其文體固是炎漢之製非衰¶
周之倡也自王楊枚馬之徒詞賦競爽而吟詠靡聞從¶
李都尉迄班婕妤將百年間有婦人焉一人而已詩人¶
之風頓已缺䘮東京二百載中惟有班固詠史質木無¶
文降及建安曹公父子篤好斯文平原兄弟鬱為文棟¶
劉楨王粲為其羽翼次有攀龍托鳯自致於屬車者葢¶
將百計彬彬之盛大備於時矣爾後陵遲衰微迄於有¶
<pb:KR3k0043_WYG_073-25a>¶
晉太康中三張二陸兩潘一左勃爾復興踵武前王風¶
流未沬亦文章之中興也永嘉時貴黄老稍尚虛談于¶
時篇什理過其辭淡乎寡味爰及江表微波尚𫝊孫綽¶
許詢桓庾諸公詩皆平典似道徳論建安風力盡矣先¶
是郭景純用雋上之才變創其體劉越石仗清剛之氣¶
贊成厥美然彼衆我寡未能動俗逮義熙中謝益夀斐¶
然繼作元嘉中有謝靈運才髙詞盛富艶難蹤固已含¶
跨劉郭陵轢潘左故知陳思為建安之傑公幹仲宣為¶
<pb:KR3k0043_WYG_073-25b>¶
輔陸機為太康之英安仁景陽為輔謝客為元嘉之雄¶
顔延年為輔斯皆五言之冠冕文詞之命世也夫四言¶
文約易廣取效風騷便可多得每苦文繁而意少故世¶
罕習焉五言居文詞之要是衆作之有滋味者也故云¶
㑹於流俗豈不以指事造形窮情寫物最為詳切者邪¶
故詩有六義焉一曰興二曰比三曰賦文已盡而意有¶
餘興也因物喻志比也直書其事寓言寫物賦也𢎞斯¶
三義酌而用之幹之以風力潤之以丹彩使味之者無¶
<pb:KR3k0043_WYG_073-26a>¶
極聞之者動心是詩之至也若専用比興則患在意深¶
意深則詞躓若但用賦體則患在意浮意浮則文散嬉¶
成流移文無止泊有蕪漫之累矣若乃春風春鳥秋月¶
秋蟬夏雲暑雨冬月祁寒斯四候之感諸詩者也嘉㑹¶
寄詩以親離羣託詩以怨至於楚臣去境漢妾辭宫或¶
骨横朔野或魂逐飛蓬或負戈外戎殺氣雄邉塞客衣¶
單孀閨淚盡文士有觧佩出朝一去忘返美女有揚蛾¶
入寵再盼傾國凡斯種種感蕩心靈非陳詩何以展其¶
<pb:KR3k0043_WYG_073-26b>¶
義非長歌何以騁其情故曰詩可以羣可以怨使窮賤¶
易安幽居靡閟莫尚於詩矣故詞人作者罔不愛好今¶
之士俗斯風熾矣纔能勝衣甫就小學必甘心而馳騖¶
焉於是庸音雜體各各為容至使膏腴子弟耻文不逮¶
終朝㸃綴分夜呻吟獨觀謂為警䇿衆覩終淪平鈍次¶
有輕薄之徒笑曹劉為古拙謂鮑昭羲皇上人謝朓今¶
古獨歩而師鮑昭不及日中市朝滿學謝朓劣得黄鳥¶
度青枝徒自棄於髙聽無渉於文流矣觀王公縉紳之¶
<pb:KR3k0043_WYG_073-27a>¶
士每博論之餘何嘗不以詩為口實随其嗜欲商確不¶
同淄澠並泛朱紫相奪喧議競起準的無依近彭城劉¶
士章俊賞之士疾其淆亂欲為當世詩品口陳標榜其¶
文未遂感而作焉昔九品論人七略裁士校以賔實誠¶
多未值至若詩之為技較爾可知以類推之殆均博奕¶
方今皇帝資生知之上才體沉鬱之幽思文麗日月賞¶
究天人昔在貴逰巳為稱首况八紘既奄風靡雲蒸抱¶
玉者聫肩握珠者踵武以瞰漢魏而不顧吞晉宋於胸¶
<pb:KR3k0043_WYG_073-27b>¶
中諒非農歌轅議敢致流别嶸之今録庶周旋於閭里¶
均之於談笑耳¶
中品序曰一品之中略以世代為先後不以優劣為詮¶
次又其人既往其文克定今所寓言不録存者夫屬詞¶
比事乃為通談若乃經國文符應資博古撰徳駮奏宜¶
窮往烈至乎吟詠情性亦何貴於用事思君如流水既¶
是即目髙臺多悲風亦唯所見清晨登隴首羌無故實¶
明月照積雪詎出經史觀古今勝語多非補假皆由直¶
<pb:KR3k0043_WYG_073-28a>¶
尋顔延謝莊尤為繁宻於時化之故大明泰始中文章¶
殆同書抄近任昉王元長等辭不貴竒競須新事爾來¶
作者寖以成俗遂乃句無虚語語無虚字拘攣補衲蠧¶
文已甚但自然英㫖罕值其人詞既失高則宜加事義¶
雖謝天才且表學問亦一理乎陸機文賦通而無貶李¶
充翰林踈而不切王微鴻寳宻而無裁顔延論文精而¶
難曉摯虞文志詳而博贍頗曰知言觀斯數家皆就談¶
文體而不顯優劣至於謝客集詩逢詩輙取張隠文士¶
<pb:KR3k0043_WYG_073-28b>¶
逢文即書諸英志録並義在文曽無品第嶸今所録止¶
乎五言雖然網羅今古詞人殆集欲辨彰清濁剖摭病¶
利凡百二十人預此宗流者便稱才子至斯三品升降¶
差非定制方申變裁請寄知者爾¶
下品序曰昔曹劉殆文章之聖陸謝為體貳之才銳精¶
研思千百年中而不聞宫商之辨四聲之論或謂前逹¶
偶然不見豈其然乎嘗試言之古者詩頌皆被之金竹¶
故非調五音無以諧㑹若置酒高堂上明月照高樓為¶
<pb:KR3k0043_WYG_073-29a>¶
韻之首故三祖之詞文或不工而韻入歌唱此重韻之¶
義也與世之言宫商異矣今既不被管絃亦何取于聲¶
律耶齊有王元長者嘗謂予云宫商與二儀俱生自古¶
詞人不知之唯顔憲子乃云律吕音調而其實大謬唯¶
見范曄謝莊頗識之耳常欲進知音論未就王元長創¶
其首謝朓沈約揚其波三賢或貴公子孫幼有文辯於¶
是士流景慕務為精宻襞積細微専相凌架故使文多¶
拘忌傷其真美余謂文製本須諷讀不可蹇礙但令清¶
<pb:KR3k0043_WYG_073-29b>¶
濁通流口吻調利斯為足矣至平上去入則余病未能¶
蜂腰鶴膝閭里已具陳思贈弟仲宣七哀公幹思友阮¶
籍詠懐子卿雙鳬叔夜雙鸞茂先寒夕平叔衣單安仁¶
倦暑景陽苦雨靈運鄴中士衡擬古越石感亂景純詠¶
仙王微風月謝客山泉叔源離宴鮑昭戌邉太冲詠史¶
顔延入洛陶公詠貧之製惠連𢷬衣之作斯皆五言之¶
警䇿者也所謂篇章之珠澤文彩之鄧林¶
　　　詩品上¶
<pb:KR3k0043_WYG_073-30a>¶
古詩其體原出于國風陸機所擬十四首文温以麗意¶
悲而逺驚心動魄可謂幾乎一字千金其外去者日以¶
疎四十五首雖多哀怨頗為總雜舊疑是建安中曹王¶
所製客從逺方來橘柚垂華實亦為驚絶矣人代㝠滅¶
而清音獨逺悲夫¶
漢都尉李陵詩其原出于楚辭文多悽愴怨者之流陵¶
名家子有殊才生命不諧聲頺身䘮使陵不遭辛苦其¶
文亦何能至此¶
<pb:KR3k0043_WYG_073-30b>¶
漢婕妤班姬詩其源出於李陵團扇短章辭㫖清捷怨¶
深文綺得匹婦之致侏儒一節可以知其工矣¶
魏陳思王植詩其源出于國風骨氣竒髙詞彩華茂情¶
兼雅怨體被文質粲溢今古卓爾不羣嗟乎陳思之於¶
文章也譬人倫之有周孔鱗羽之有龍鳯音樂之有琴¶
笙女工之有黼黻俾爾懐鉛吮墨者抱篇章而景慕映¶
餘暉以自燭故孔氏之門如用詩則公幹升堂思王入¶
室景陽潘陸自可坐於廊廡之間矣¶
<pb:KR3k0043_WYG_073-31a>¶
魏文學劉楨詩其源出於古詩壯氣愛竒動多振絶貞¶
骨凌霜髙風跨俗但氣過其文雕潤恨少然自陳思已¶
下楨稱獨歩¶
魏侍中王粲詩其源出於李陵發愀愴之詞文秀而質¶
羸在曹劉間别搆一體方陳思不足比魏文有餘¶
晉歩兵阮籍詩其源出於小雅無雕蟲之功而詠懐之¶
作可以陶性靈發幽思言在耳目之内情寄八荒之表¶
洋洋乎㑹於風雅使人忘其鄙近自致逺大頗多感慨¶
<pb:KR3k0043_WYG_073-31b>¶
之詞厥㫖淵放歸趣難求顔延註觧怯言其志¶
晉平原相陸機詩其源出於陳思才髙辭贍舉體華美¶
氣少于公幹文劣於仲宣尚規矩不貴綺錯有傷直致¶
之竒然其咀嚼英華厭飫膏澤文章之淵泉也張公嘆¶
其大才信矣¶
晉黄門郎潘岳詩其源出於仲宣翰林嘆其翩翩然如¶
翔禽之有羽毛衣被之有綃縠猶淺於陸機謝混云潘¶
詩爛若舒錦無處不佳陸文如披沙揀金徃徃見寳嶸¶
<pb:KR3k0043_WYG_073-32a>¶
謂益夀輕華故以潘為勝翰林篤論故歎陸為深余嘗¶
言陸才如海潘才如江¶
晉黄門郎張協詩其源出于王粲文體華淨少病累又¶
巧構形似之言雄於潘岳靡於太冲風流調逹實曠代¶
之髙手詞彩䓗蒨音韻鏗鏘使人味之亹亹不倦¶
晉記室左思詩其源出於公幹文典以怨頗為精切得¶
諷諭之致雖野于陸機而深於潘岳謝康樂常言左太¶
冲詩潘安仁詩古今難比¶
<pb:KR3k0043_WYG_073-32b>¶
宋臨川太守謝靈運詩其源出於陳思雜有景陽之體¶
故尚巧似而逸蕩過之頗以繁蕪為累嶸謂若人興多¶
才髙寓目輙書内無乏思外無遺物其繁富宜哉然名¶
章逈句處處間起麗典新聲絡繹奔㑹譬猶青松之㧞¶
灌木白玉之映塵沙未足貶其髙潔也初錢塘杜明師¶
夜夢東南有人來入其館是夕即靈運生於㑹稽旬日¶
而謝𤣥亡其家以子孫難得送於杜治養之十五方還¶
都故名客兒¶
<pb:KR3k0043_WYG_073-33a>¶
　　　詩品中¶
晉𢎞農太守郭璞詩憲章潘岳文體相輝彪炳可玩始¶
變永嘉平淡之體故稱中興第一翰林以為詩首但遊¶
仙之作辭多慷慨乖逺𤣥宗而云柰何虎豹姿又云戢¶
翼棲榛梗乃是坎&ZX-1113e5;詠懐非列仙之趣也¶
宋徴士陶潜詩其源出於應璩又協左思風力文體省¶
靜殆無長語篤意高古辭興婉愜每觀其文想其人徳¶
世歎其質直至如歡言醉春酒日暮天無雲風華清靡¶
<pb:KR3k0043_WYG_073-33b>¶
豈直為田家語耶古今隠逸詩人之宗也¶
宋光禄大夫顔延之詩其源出於陸機尚巧似體裁綺¶
宻情喻淵深動無虚散一句一字皆致意焉又喜用古¶
事彌見拘束雖乖秀逸亦是經綸文雅才減若人則蹈¶
於困躓矣湯惠休曰謝詩如芙蓉出水顔如錯彩鏤金¶
顔終身病之¶
宋參軍鮑昭詩其源出二張善製形狀寫物之詞得景¶
陽之淑詭含茂先之靡嫚骨節强於謝混駈邁疾於顔¶
<pb:KR3k0043_WYG_073-34a>¶
延總四家而擅美跨兩代而孤出嗟其才秀人微故取¶
湮當代然貴尚巧似不避險仄頗傷清雅之調故言險¶
俗者多以附昭¶
齊吏部謝朓詩其源出于謝混微傷細宻頗在不倫一¶
章之中自有玉石然竒章秀句往往警遒足使叔源失¶
歩明逺變色善自發詩端而末篇多躓此意銳而才弱¶
也至為後進士子之所嗟慕¶
　　　與元九書　　　　　　　　白居易¶
<pb:KR3k0043_WYG_073-34b>¶
夫文之為言尚矣三才各有文天之文三光首之地之¶
文五材首之人之文六經首之就六經言詩又首之聖¶
人感人心而天下和平感人心者莫先乎情莫始乎言¶
莫切乎聲莫深乎義詩者根情苗言華聲實義上自賢¶
聖下自愚騃微及豚魚幽及鬼神羣分而氣同形異而¶
情一未有聲入而不應情至而不感者聖人知其然因¶
其言經之以六義縁其聲緯之以五音音有韻義有類¶
韻協則言順言順則聲易入類舉則情見情見則感易¶
<pb:KR3k0043_WYG_073-35a>¶
交於是乎孕大含深貫徹洞宻上下通而一氣泰憂樂¶
合而百志熙五帝三王所以直道而行垂拱而理者掲¶
此以為大柄決此以為大寳也故聞元首明股肱良之¶
歌則知虞道昌矣聞五子洛汭之歌則知夏政荒矣言¶
者無罪聞者作戒言者聞者莫不兩盡其心焉洎周衰¶
秦興采詩之官廢上不以詩補察時政下不以歌洩道¶
人情乃至于諂成之風動救失之道闕于時六義始刓¶
矣國風變為騷辭五言始于蘓李騷人皆不遇者各繋¶
<pb:KR3k0043_WYG_073-35b>¶
其志發而為文故河梁之句止于傷别澤畔之吟歸于¶
怨思彷徨抑鬱不暇及他耳然去詩未逺梗槩尚存故¶
興離别則引雙鳬一鴈為喻諷君子小人則引芳草惡¶
鳥為比雖義類不具猶得風人之什二三焉于是六義¶
始缺矣晉宋以還得者蓋寡以康樂之奥博多溺於山¶
水以淵明之髙古偏放於田園江鮑之流又狹於此如¶
梁鴻五噫之例者百無一二焉于時六義寖微矣陵夷¶
至於陳梁之間率不過嘲風雪弄花草而已噫風雪花¶
<pb:KR3k0043_WYG_073-36a>¶
草之物三百篇中豈舎乎哉顧所用如何耳設如北風¶
其凉假風以刺威虐也雨雪霏霏以愍征役也棠棣之¶
花感花以諷兄弟也采采芣苢美草以樂有子也皆發¶
興於此而義歸於彼又何不可乎哉然則餘霞散成綺¶
澄江淨如練離花先委露别葉乍辭風之句麗則麗矣¶
吾不知其所諷焉故所謂嘲風雪弄花草而已于時六¶
義盡去矣唐興二百年其間詩人不可勝數所可舉者¶
陳子昂有感遇詩三十首鮑昭有感興詩十五首又詩¶
<pb:KR3k0043_WYG_073-36b>¶
之豪世稱李白其才以竒人不逮矣索其風雅比興十¶
無一焉杜詩最多可𫝊者千餘首至于貫穿古今覼縷¶
律格盡工盡善又過于李然撮其新安石壕潼闗吏盧¶
子花門之章朱門酒肉臭路有凍死骨之句亦不過三¶
四十首杜尚如此况不逮杜者乎予嘗痛詩之道崩壊¶
如此忽忽發憤或食輟哺夜輟寢不量材力欲扶起之¶
嗟乎事有大謬者又不可一二而言然亦不能不粗陳¶
篇略叙其詩之末流廢興于此¶
<pb:KR3k0043_WYG_073-37a>¶
　　　送孟東野序　　　　　　　韓　愈¶
大凡物不得其平則鳴草木之無聲風撓之鳴水之無¶
聲風蕩之鳴其躍也或激之其趨也或梗之其沸也或¶
炙之金石之無聲或擊之鳴人之於言也亦然有不得¶
已者而后言其謌也有思其哭也有懐凡出乎口而為¶
聲者其皆有弗平者乎樂也者鬱於中而泄於外者也¶
擇其善鳴者也而假之鳴金石絲竹匏土革木八者物¶
之善鳴者也維天之於時也亦然擇其善鳴者而假之¶
<pb:KR3k0043_WYG_073-37b>¶
鳴是故以鳥鳴春以雷鳴夏以蟲鳴秋以風鳴冬四時¶
之相推&ZX-11189f;其必有不得其平者乎其於人也亦然人聲¶
之精者為言文辭之於言又其精也尤擇其善鳴者而¶
假之鳴其在唐虞臯陶禹其善鳴者也而假以鳴䕫弗¶
能以文辭鳴又自假於韶以鳴夏之時五子以其歌鳴¶
伊尹鳴殷周公鳴周凡載於詩書六藝皆鳴之善者也¶
周之衰孔子之徒鳴之其聲大而逺傳曰天將以夫子¶
為木鐸其弗信矣乎其末也荘周以其荒唐之辭鳴¶
<pb:KR3k0043_WYG_073-38a>¶
楚大國也其亡也以屈原鳴臧孫辰孟軻荀卿以道¶
鳴者也楊朱墨翟管夷吾晏嬰老耼申不害韓非眘到¶
田駢鄒衍尸佼孫武張儀蘓秦之屬皆以其術鳴秦之¶
興李斯鳴之漢之時司馬遷相如揚雄最其善鳴者也¶
其下魏晉氏鳴者不及於古然亦未嘗絶也就其善鳴¶
者其聲清以浮其節數以急其辭淫以哀其志弛以肆¶
其為言也亂雜而無章將天醜其徳莫之顧邪何為乎¶
不鳴其善鳴者也唐之有天下陳子昂蘓源明元結李¶
<pb:KR3k0043_WYG_073-38b>¶
白杜甫李觀皆以其所能鳴其存而在下者孟郊東野¶
始以其詩鳴其高出魏晉不懈而及於古其他浸淫乎¶
漢氏矣從吾遊者李翺張籍其尤也三子者之鳴信善¶
鳴矣抑不知天將和其聲而使鳴國家之盛邪抑將窮餓¶
其身思愁其心腸而使自鳴其不幸耶三子者之命則¶
懸乎天矣其在上也奚以喜其在下也奚以悲東野之¶
役於江南也有若不釋然者故吾道其命於天者以觧¶
之¶
<pb:KR3k0043_WYG_073-39a>¶
　　　評李賀　　　　　　　　　杜牧之¶
唐皇諸孫賀字長吉元和中韓吏部亦頗取其歌詩雲¶
烟綿聫不足為其態也水之迢迢不足為其情也春之¶
盎盎不足為其和也秋之明潔不足為其格也風檣陣¶
馬不足為其勇也瓦棺篆鼎不足為其古也時花美女¶
不足為其色也荒國陊殿梗莽丘隴不足為其怨恨悲¶
愁也鯨呿鰲擲牛鬼蛇神不足為其虚荒誕幻也蓋騷¶
之苗裔理雖不及辭或過也賀生年二十七死矣使賀¶
<pb:KR3k0043_WYG_073-39b>¶
少加以理奴僕命騷可也¶
　¶
　¶
　¶
　¶
　¶
　¶
　稗編卷七十三¶
