# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.380724
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十四 
<pb:KR3k0043_WYG_074-1a>¶
欽定四庫全書¶
　稗編卷七十四　　　　　明　唐順之　撰¶
　　文藝三(詞賦/)¶
　　　書梅聖俞槀後　　　　　　歐陽修¶
凡樂達天地之和而與人之氣相接故其疾徐奮動可¶
以感於心歡欣惻愴可以察於聲五聲單出於金石不¶
能自和也而工者和之然抱其器知其聲節其㢘肉而¶
調其律吕如此者工之善也今指其器以問於工曰彼¶
<pb:KR3k0043_WYG_074-1b>¶
簨者虡者堵而編執而列者何也彼必曰鼗鼔鐘磬絲¶
管干戚也又語其聲以問之曰彼清者濁者剛而奮柔¶
而曼衍者或在郊或在廟堂之下而羅者何也彼必曰¶
八音五聲六代之曲上者歌而下者舞也其聲器名物¶
皆可以數而對也然至乎動盪血脉流通精神使人可¶
以喜可以悲或歌或泣不知手足鼔舞之所以然問其¶
何以感之者則雖有善工猶不知其所以然焉葢不可¶
得而言也樂之道深矣故工之善者必得於心應於手¶
<pb:KR3k0043_WYG_074-2a>¶
而不可述之言也聽之善者亦必得於心而㑹以意不¶
可得而言也堯舜之時䕫得之以和人神舞百獸三代¶
春秋之際師襄師曠州鳩之徒得之為樂官理國家知¶
興亡周衰官失樂器淪亡散之河海逾千百嵗間未聞¶
有得之者其天地人之和氣相接者既不得泄於金石¶
疑其遂獨鍾於人故其人之得者雖不可和於樂尚能¶
歌之為詩古者登歌清廟大師掌之而諸侯之國亦各¶
有詩以道其風土性情至於投壺饗射必使工歌以達¶
<pb:KR3k0043_WYG_074-2b>¶
其意而為賔樂葢詩者樂之苗裔與漢之蘓李魏之曹¶
劉得其正始宋齊而下得其浮淫流佚唐之時陳子昂¶
李杜沈宋王維之徒或得其淳古淡泊之聲或得其舒¶
和髙暢之節而孟郊賈島之徒又得其悲愁鬱堙之氣¶
由是而下得者時有而不純焉今聖俞亦得之然其體¶
長於本人情狀風物英華雅正變態百出哆兮其似春¶
淒兮其似秋使人讀之可以喜可以悲陶暢酣適不知¶
手足之將鼔舞也斯固得其深者耶其感人之至所謂¶
<pb:KR3k0043_WYG_074-3a>¶
與樂同其苗裔者耶余嘗問詩於聖俞其聲律之髙下¶
句語之疵病可以指而告余也至其心之得者不可以¶
言而告也余亦將以心得意㑹而未能至之者也聖俞¶
久在洛中其詩亦徃徃人皆有之今將告歸余因求其¶
藁而寫之然前所謂心之所得者如伯牙鼔琴子期聽¶
之不相語而意相知也余今得聖俞之藁猶伯牙之琴¶
絃乎¶
　　　古今詩話¶
<pb:KR3k0043_WYG_074-3b>¶
東坡居士云予嘗論書以謂鍾王之迹蕭散簡逺妙在¶
筆畫之外至唐顔栁始集古人筆法而盡發之極書之¶
變天下翕然以為宗師而鍾王之法益微至於詩亦然¶
蘓李之天成曹劉之自得陶謝之超逸葢亦至矣而杜¶
子美李太白以英偉絶世之姿凌跨百代古之詩人盡¶
廢然魏晉以來高風絶塵亦少衰矣李杜之後詩人繼¶
出雖間有逺韻而才不逮意獨韋應物栁子厚發纎濃¶
於簡古寄至味於淡泊非餘子所及也唐末司空圗﨑¶
<pb:KR3k0043_WYG_074-4a>¶
嶇兵亂之間而詩文髙雅猶有承平之遺風其論詩曰¶
梅止於酸鹽止於鹹飲食不可無鹽梅而其美常在於¶
酸鹹之外葢自列其詩之有得於文字之表者二十有¶
四韻恨當時不識其妙予三復其言而悲之¶
大雅綿九章初頌太王遷豳建都邑營宫室而已其九¶
章乃曰虞芮質厥成文王蹶厥生予曰有先後予曰有¶
奔走予曰有禦侮事不接文不屬如連山斷嶺雖相去¶
絶逺而氣象聫絡觀者知其脉理之為一也葢附離不¶
<pb:KR3k0043_WYG_074-4b>¶
以鑿枘此最為文之髙致也老杜陷賊詩有曰少陵野¶
老吞聲哭欲往城南忘城北予愛其詞如百金戰馬注¶
坡驀澗若履平地得詩人之遺法如白樂天詩詞甚工¶
然拙於紀事寸歩不遺猶恐失之此所以望老杜之藩¶
垣而不及也¶
黄魯直書王知載朐山雜詠後云詩者人之情性也非¶
若諫爭於廷忿詬於道怒鄰罵坐之為也其人忠信篤¶
敬抱道而居與時乖迕遇物悲喜同牀而不察並世而¶
<pb:KR3k0043_WYG_074-5a>¶
不聞情之所不能堪因發於呻吟調笑之聲胸次釋然¶
而聞者亦有所勸勉比律吕而可歌列干羽而可舞是¶
詩之美也其發為訕謗侵陵引頸以承戈披襟而受矢¶
以快一朝之忿者人皆以為詩之禍是失詩之㫖非詩¶
之過¶
又云寧律不諧而不可使句弱寧字不工而不可使語¶
俗此庾開府之所長也然有意於詩者也至於淵明所¶
謂不煩䋲削而自合者雖然巧於斤斧者多疑其拙窘¶
<pb:KR3k0043_WYG_074-5b>¶
於櫽括者輙病其放孔子曰寗武子其智可及也其愚¶
不可及也然淵明之拙與放豈可為不知道哉要當與¶
一丘一壑者共之耳¶
冷齋夜話載魯直云詩意無窮人才有限以有限之才¶
追無窮之意雖少陵淵明不得工也然不易其意而造¶
其語謂之換骨法規摹其意而形容之謂之奪胎法如¶
鄭谷十日菊曰自縁今日人心别未必秋香一夜衰此¶
意甚佳病在氣不長曽子固曰詩當使人一覽語盡而¶
<pb:KR3k0043_WYG_074-6a>¶
意有餘荆公菊詩云千花百卉凋零後始見閑人把一¶
枝東坡則曰萬事到頭都是夢休休明日黄花蝶也愁¶
又如李白詩曰鳥飛不盡暮天碧又青天盡處没孤鴻¶
然其病如前所論山谷詩云不知眼界濶多少白鳥去¶
盡青天回荆公云一日君家把酒杯六年波浪與塵埃¶
不知烏石江邉路到老相尋得幾回樂天詩曰臨風抄¶
秋木對酒長年人醉貌如霜葉雖紅不是春東坡云兒¶
童悞喜朱顔在一笑那知是酒紅凡此之類皆奪胎法¶
<pb:KR3k0043_WYG_074-6b>¶
也¶
蘇尚書符東坡先生之孫嘗與人論詩或曰前軰所好¶
不同如文忠公於常建詩愛其竹徑通幽處禪房花木¶
深謂此景與意㑹常欲道之而不得也至山谷乃愛山¶
光恱鳥性潭影空人心則與文忠公異矣又二公所愛¶
和靖梅花詩亦然公曰祖父謂老杜四更山吐月殘夜¶
水明樓以為古今絶唱此乃祖父於此有妙悟處他人¶
未易曉也大凡文字須是自得自到不可随人轉也¶
<pb:KR3k0043_WYG_074-7a>¶
倣傚古人平易句而不得其意義甚可笑如盧仝詩有¶
云不唧&ZX-111405;鈍漢非其篇前後意義自可掩口矣寧可傚¶
之耶韓吏部古詩髙卓至其律詩雖可稱善要自有不¶
工者而好韓之人句句稱述未可謂然也韓詩云老翁¶
真箇似童兒汲井埋盆作小池此直諧語以為戲爾歐¶
陽永叔江鄰幾論韓雪詩以随車飜縞帶逐馬散銀盃¶
為不工而以坳中初蓋底凸處遂成堆為勝不知正得¶
韓意否永叔云知聖俞者莫如修常問聖俞生平所最¶
<pb:KR3k0043_WYG_074-7b>¶
好句聖俞所自負者皆修所不好聖俞所卑下者皆修¶
所稱賞云知音之難如是其評古人之詩得無似之乎¶
六一居士曰聖俞嘗語予詩家雖率意而造語亦難若¶
意新語工得前人所未道者斯為善也必能狀難寫之¶
景如在目前含不盡之意見於言外然後為至矣賈島¶
云竹籠拾山果瓦瓶擔石泉姚合云馬随山鹿放雞逐¶
野禽棲等是山邑荒僻官况蕭條不如縣古槐根出官¶
清馬骨髙為工也予曰語之工者固如是狀難寫之景¶
<pb:KR3k0043_WYG_074-8a>¶
含不盡之意何詩為然聖俞曰作者得於心覽者㑹以¶
意殆難指陳以言也雖然亦可畧道其彷彿若嚴維栁¶
塘春水漫花塢夕陽遲則天容時態融和駘蕩豈不如¶
在目前乎又若温庭筠雞聲茅店月人迹板橋霜賈島¶
怪禽啼曠野落日恐行人則道路辛苦羇愁旅思豈不¶
見於言外乎¶
山谷云予評李白詩如黄帝張樂於洞庭之野無首無¶
尾不主故常非墨工槧人所可擬議吾友黄介讀李杜¶
<pb:KR3k0043_WYG_074-8b>¶
優劣論曰論文正不當如此予以為知言及觀其藁書¶
大類其詩彌使人逺想慨然白在開元至徳間不以能¶
書傳今其行草殊不減古人蓋所謂不煩繩削而自合¶
者歟謝康樂庾義成之於詩鑪錘之功不遺力也然陶¶
彭澤之墻數仞謝庾未能窺其彷彿者何哉蓋二子者¶
有意於俗人贊毁其工拙淵明直寄焉耳又云歐陽文¶
忠公極賞林和靖疎影横斜水清淺暗香浮動月黄昏¶
之句而不知和靖别有詠梅一聫云雪後園林才半樹¶
<pb:KR3k0043_WYG_074-9a>¶
水邉籬落忽横枝似勝前句不知文忠公何縁去此而¶
賞彼文章大槩亦如女色好惡繫於人¶
參寥嘗與客評詩客曰世間故實小說有可以入詩者¶
有不可以入詩者唯東坡全不揀擇入手便用如街談¶
巷説一經坡手似神仙㸃瓦礫為黄金自有妙處參寥¶
曰老坡牙頰間别有一副爐鞲他人豈可學耶座客無¶
不以為然¶
　　　珊瑚詩話　　　　　　　　張表臣¶
<pb:KR3k0043_WYG_074-9b>¶
予讀杜詩云江漢思歸客乾坤一腐儒功業頻㸔鏡行¶
藏獨倚樓歎其含蓄如此及云虎氣必騰上龍身寧久¶
藏蛟龍得雲雨鵰鶚在秋天則又駭其奮迅也草深迷¶
市井地僻懶衣裳經心石鏡月到面雪山風愛其清曠¶
如此及云退朝花底散歸院栁邉迷君随丞相後我住¶
日華東則又怪其華艶也久客得無淚故妻難及晨囊¶
空恐羞澀留得一錢㸔嗟其窮愁如此及云香霧雲鬟¶
濕清輝玉臂寒笑時花近靨舞罷錦纒頭則又疑其侈¶
<pb:KR3k0043_WYG_074-10a>¶
麗也至讀䜟歸龍鳯質威定虎狼都風塵三尺劒社稷¶
一戎衣則又見其發揚而蹈厲矣五聖聫龍衮千官列¶
鴈行聖圗天廣大宗祀日光輝則又得其雄深而雅健¶
矣許身一何愚自比稷與契雖乏諫諍姿恐君有遺失¶
則又知其許國而愛君也對食不能飡我心殊未諧人¶
生無家别何以為烝黎則知其傷時而憂民也未聞夏¶
商衰中自誅褒妲堂堂太宗業植立甚宏達斯則隠惡¶
揚善而春秋之義耳巡非瑤水逺迹是雕墻後天王守¶
<pb:KR3k0043_WYG_074-10b>¶
太白竚立更搔首斯則憂深思逺而詩人之㫖耳至於¶
上有鬱藍天垂光抱瓊臺風帆倚翠盖暮把東皇衣乃¶
神仙之致耶惟有摩尼珠可照濁水源欲問第一義回¶
向心地初乃佛乗之義耶嗚呼有能窺其一二者便可¶
名家況深造而具體者乎此子所以稚齒服膺華顛未¶
至也¶
詩以含蓄天成為上破碎雕鏤為下如楊大年西崑體¶
非不佳也而弄斤操斧太甚所謂七日而混沌死也¶
<pb:KR3k0043_WYG_074-11a>¶
元遺山云詩以意義為主文詞次之或意深義高雖文¶
詞平易自是竒作世人見古人語句平易倣傚之而不¶
得其意義便入鄙野可笑謝朝華之已披啓夕秀於未¶
振學詩者尤當領此陳腐之語固不必渉筆知求去陳¶
腐而翻為怪怪竒竒不可致詰之語以欺人不獨欺人¶
而且自欺誠學者之大病也¶
詩以意為主又須篇中鍊句句中鍊字乃得其工耳以¶
氣韻清高深眇者絶以格力雅健雄豪者勝元輕白俗¶
<pb:KR3k0043_WYG_074-11b>¶
郊寒島痩皆其病也¶
古人作詩正以風調高古為主雖意逺語疎皆為佳作¶
後人有切近酌當而氣格凡下者終使人可憎¶
有道之士胸中過人落筆便造妙處彼淺陋之人雕琢¶
肝肺不過僅能嘲風弄月而已¶
　　　石林詩話　　　　　　　　葉夢得¶
王荆公晩年詩律尤精嚴造語用字間不容髮然意與¶
言㑹言随意遣渾然天成殆不見有牽率排比處如含¶
<pb:KR3k0043_WYG_074-12a>¶
風鴨緑鱗鱗起弄日鵞黄裊裊垂讀之初不覺有對偶¶
至細數落花因坐久緩尋芳草得歸遲但見舒閒容與¶
之態耳而字字細考之皆經櫽括權衡者其用意亦深¶
刻矣嘗與葉致逺諸人和頭字韻詩徃返數四其末篇¶
有云名譽子真矜谷口事功新息困壺頭以谷口對壺¶
頭其精切如此後數月復取本追改云豈愛京師𫝊谷¶
口但知鄉里勝壺頭今集中兩本並存¶
詩之用事不可牽强必至於不得不用而後用之則事¶
<pb:KR3k0043_WYG_074-12b>¶
辭為一莫見其安排鬬湊之迹蘇子瞻嘗為人作挽詩¶
云豈意日斜庚子後忽驚嵗在己辰年此乃天生作對¶
不假人力¶
池塘生春草園林變夏禽世多不觧此語為工蓋欲以¶
竒求之耳此語之工正在無所用意猝然與景相遇借¶
以成章不假繩削故非常情所能到詩家妙處當須以¶
此為根本而思苦言艱者徃徃不悟¶
賀鑄字方回言學詩於前軰得八句云平澹不流於淺¶
<pb:KR3k0043_WYG_074-13a>¶
俗竒古不隣於怪僻題詠不窘於物象叙事不病於聲¶
律比興深者通物理用事工者如已出格見於成篇渾¶
然不可鐫氣出於言外浩然不可屈盡心於詩守此勿¶
失¶
　　　臞翁詩評　　　　　　　　孫器之¶
因暇日與弟姪軰評古今諸名人詩魏武帝如幽燕老¶
將氣韻沉雄曹子建如三河少年風流自賞鮑明逺如¶
飢鷹獨出竒矯無前謝康樂如東海揚帆風日流麗陶¶
<pb:KR3k0043_WYG_074-13b>¶
彭澤如絳雲在霄舒卷自如王右丞如秋水芙蕖倚風¶
自笑韋蘇州如園客獨繭暗合音徽孟浩然如洞庭始¶
波木葉微脫杜牧之如銅丸走坂駿馬注坡白樂天如¶
山東父老課農桑言言皆實元微之如李龜年說天寳¶
遺事貌悴而神不傷劉夢得如鏤氷雕瓊流光自照李太¶
白如劉安雞犬遺響白雲覈其歸存恍無定處韓退之¶
如囊沙背水惟韓信獨能李長吉如武帝食露盤無補¶
多慾孟東野如埋泉斷劒卧壑寒松張籍如優工行鄉¶
<pb:KR3k0043_WYG_074-14a>¶
飲醻獻秩如時有詼氣栁子厚如高秋獨眺霽晩孤吹¶
李義山如百寶流蘇千絲鐵網綺宻瓌妍要非適用本¶
朝蘇東坡如屈注天潢倒連滄海變眩百怪終歸雄渾¶
歐公如四瑚八璉止可施之宗廟荆公如鄧艾縋兵入¶
蜀要以嶮絶為功山谷如陶𢎞景祗詔入宫析理談𤣥¶
而松風之夢故在梅聖俞如闗河放溜瞬息無聲秦少¶
㳺如時女歩春終傷婉弱陳後山如九臯獨唳深林孤¶
秀沖寂自妍不求識賞韓子蒼如梨園按樂排比得倫¶
<pb:KR3k0043_WYG_074-14b>¶
吕居仁如散聖安禪自能竒逸其他作者未易殫陳獨¶
唐杜工部如周公制作後世莫能擬議¶
　　　詩評　　　　　　　　　　嚴　羽¶
禪家者流乗有大小宗有南北道有邪正學者須從最¶
上乗具正法眼悟第一義若小乗禪聲聞辟支果皆非¶
正也論詩如論禪漢魏晉與盛唐之詩則第一義也大¶
厯以還之詩則小乗禪也已落第二義矣晩唐之詩則¶
聲聞辟支果也學漢魏晉與盛唐之詩者臨濟下也學¶
<pb:KR3k0043_WYG_074-15a>¶
大厯以還之詩者曹洞下也大抵禪道惟在妙悟詩道¶
亦在妙悟且孟襄陽學力下韓退之逺甚而其詩獨出¶
退之之上者一味妙悟而已惟悟乃為當行乃為本色¶
然悟有淺深有分限有透徹之悟有但得一知半觧之¶
悟漢魏尚矣不假悟也謝靈運至盛唐諸公透徹之悟¶
也他雖有悟者皆非第一義也吾評之非僭也辯之非¶
妄也天下有可廢之人無可廢之言詩道如是也若以¶
為不然則是見詩之不廣參詩之不熟耳試取漢魏之¶
<pb:KR3k0043_WYG_074-15b>¶
詩而熟參之次取晉宋之詩而熟參之次取南北朝之¶
詩而熟參之次取沈宋王楊盧駱陳拾遺之詩而熟參¶
之次取開元天寶諸家之詩而熟參之次獨取李杜二¶
公之詩而熟參之次盡取晩唐諸家之詩而熟參之又¶
取本朝蘇黄以下諸家之詩而熟參之其真是真非自¶
有不能隠者儻猶於此而無見焉則是野狐外道蒙蔽¶
其真識不可救藥終不悟也夫學詩者以識為主入門¶
須正立志須高以漢魏晉盛唐為師不作開元天寶以¶
<pb:KR3k0043_WYG_074-16a>¶
下人物若自退屈即有下劣詩魔入其肺腑之間由立¶
志之不高也行有未至可加工力路頭一差愈騖愈逺¶
由入門之不正也故曰學其上僅得其中學其中斯為¶
下矣又曰見過於師僅堪𫝊授見與師齊減師半徳也¶
工夫須從上做下不可從下做上先須熟讀楚詞朝夕¶
諷詠以為之本及讀古詩十九首樂府四篇李陵蘇武¶
漢魏五言皆須熟讀即以李杜二集枕籍觀之如今人¶
之治經然後博取盛唐名家醖釀胸中久之自然悟入¶
<pb:KR3k0043_WYG_074-16b>¶
雖學之不至亦不失正路此乃是從頂&ZX-1116b0;上做來謂之¶
向上一路謂之直截根源謂之頓門謂之單刀直入也¶
夫詩有别材非闗書也詩有别趣非闗理也然非多讀¶
書多窮理則不能極其至所謂不渉理路不落言筌者¶
上也詩者吟詠性情也盛唐諸人惟在興趣羚羊掛角¶
無跡可求故其妙處透徹玲瓏不可湊泊如空中之音¶
相中之色水中之月鏡中之象言有盡而意無窮近代¶
諸公乃作竒特觧㑹遂以文字為詩以才學為詩以議¶
<pb:KR3k0043_WYG_074-17a>¶
論為詩夫豈不工終非古人之詩也蓋於一唱三嘆之¶
音有所歉焉且其作多務使事不問興致用字必有來¶
歴押韻必有出處讀之反覆終篇不知著到何在其末¶
流甚者呌噪怒張殊乖忠厚之風殆以罵詈為詩詩而¶
至此可謂一厄也然則近代之詩無取乎曰有之吾取¶
其合於古人者而已國初之詩尚沿襲唐人王黄州學¶
白樂天楊文公劉中山學李商隠盛文肅學韋蘇州歐¶
陽公學韓退之古詩梅聖俞學唐人平淡處至東坡山¶
<pb:KR3k0043_WYG_074-17b>¶
谷始自出己意以為詩唐人之風變矣山谷用工尤為¶
深刻其後法席盛行海内稱為江西宗𣲖近世趙紫芝¶
翁靈舒軰獨喜賈島姚合之詩稍稍復就清苦之風江¶
湖詩人多效其體一時自謂之唐宗不知止入聲聞辟¶
支之果豈盛唐諸公大乗正法眼者哉嗟乎正法眼之¶
無𫝊久矣唐詩之説未唱唐詩之道或有時而明也今¶
既唱其體曰唐詩矣則學者謂唐詩誠止於是耳得非¶
詩道之重不幸耶故予不自量度輙定詩之宗㫖且借¶
<pb:KR3k0043_WYG_074-18a>¶
禪以為喻推原漢魏以來而截然謂當以盛唐為法(後/捨)¶
(漢魏而獨言盛唐者/謂古律之體備也)雖獲罪於世之君子不辭也¶
學詩先除五俗一曰俗體二曰俗意三曰俗句四曰俗¶
字五曰俗韻有語忌有語病語病易除語忌難除語病¶
古人亦有之惟語忌則不可有須是本色須是當行對¶
句好可得結句好難得發句好尤難得發端忌作舉止¶
收拾貴在出場不必太著題不必多使事押韻不必有¶
出處用事不必拘來歴下字貴響造語貴圎意貴透徹¶
<pb:KR3k0043_WYG_074-18b>¶
不可隔靴搔痒語貴脱洒不可拖泥帶水最忌骨董最¶
忌趂貼語忌直意忌淺脉忌露味忌短音韻忌散緩亦¶
忌迫促詩難處在結褁譬如畨刀須用北人結褁若南¶
人便非本色須參活句勿參死句詞氣可頡頏不可乖¶
崖律詩難於古詩絶句難於八句七言律詩難於五言¶
律詩五言絶句難於七言絶句學詩有三節其初不識¶
好惡連篇累牘肆筆而成既識羞愧始生畏縮成之極¶
難及其透徹則七縱八横信手拈來頭頭是道矣㸔詩¶
<pb:KR3k0043_WYG_074-19a>¶
著金剛眼睛庶不眩於旁門小法¶
漢魏古詩氣象渾沌難以句摘晉以還方有佳句如淵¶
明採菊東籬下悠然見南山謝靈運池塘生春草之類¶
謝所以不及陶者康樂之詩精工淵明之詩質而自然¶
耳謝靈運之詩無一篇不佳黄初之後惟阮籍詠懐之¶
作極爲髙古有建安風骨晉人舎陶淵明阮嗣宗外惟¶
左太沖高出一時陸士衡獨在諸公之下顔不如鮑鮑¶
不如謝文中子獨取顔非也建安之作全在氣象不可¶
<pb:KR3k0043_WYG_074-19b>¶
尋枝摘葉靈運之詩已是徹首尾成對句矣是以不及¶
建安也九章不如九歌九歌哀郢尤妙前軰謂大招勝¶
招魂不然擬古惟江文通最長擬淵明似淵明擬康樂¶
似康樂擬左思似左思擬郭璞似郭璞獨擬李都尉一¶
首不似西漢耳雖謝康樂擬鄴中諸子之詩亦氣象不¶
類至於劉𤣥休擬行行重行行等篇鮑明逺代君子有¶
所思之作仍是其自體耳蘇子卿詩幸有絃歌曲可以¶
喻中懐請為遊子吟泠泠一何悲絲竹屬清聲慷慨有¶
<pb:KR3k0043_WYG_074-20a>¶
餘哀長歌正激烈中心愴以摧欲展清商曲念子不能¶
歸今人觀之必以為一篇重複之甚豈特如蘭亭絲竹¶
管絃之語耶古詩正不當以此論之也¶
大厯以前分明别是一副言語晩唐分明别是一副言¶
語本朝諸公分明别是一副言語如此見方許具隻眼¶
盛唐人有似麄而非麄處有似拙而非拙處謝朓之詩¶
已有全篇似唐人者當觀其集方知之戎昱在盛唐為¶
最下已濫觴晩唐矣戎昱之詩有絶似晩唐者權徳輿¶
<pb:KR3k0043_WYG_074-20b>¶
之詩却有絶似盛唐者權徳輿或有似韋蘇州劉長卿¶
處馬戴在晩唐諸人之上劉滄吕温亦勝諸人李瀕不¶
全是晩唐間有似劉随州處大厯以後吾所深取者李¶
長吉栁子厚劉言史權徳輿李渉李益耳大厯後劉夢¶
得之絶句張籍王建之樂府吾所深取耳¶
李杜二公正不當優劣太白有一二妙處子美不能道¶
子美有一二妙處太白不能作子美不能為太白之飄¶
逸太白不能為子美之沉鬱太白夢遊天姥吟逺離别¶
<pb:KR3k0043_WYG_074-21a>¶
等子美不能道子美北征兵車行垂老别等太白不能¶
作論詩以李杜為準挾天子以令諸侯也少陵詩法如¶
孫呉太白詩法如李廣少陵如節制之師觀太白詩者¶
要識真太白處太白天材豪逸語多率然而成者學者¶
於每篇中要識其安身立命處可也太白發句謂之開¶
門見山李杜數公如金鳷擘海香象渡河下視郊島軰¶
直䖝吟草間耳人言太白仙材長吉鬼才不然太白天¶
仙之詞長吉鬼仙之詞耳玉川之怪長吉之瑰詭天地¶
<pb:KR3k0043_WYG_074-21b>¶
間自欠此體不得高岑之詩悲壯讀之使人感慨孟郊¶
之詩刻苦讀之使人不懽唐人惟栁子厚深得騷學退¶
之李觀皆所不及若皮日休九諷不足為騷韓退之琴¶
操極高古正是本色非唐賢所及釋皎然之詩在唐諸¶
僧之上孟郊之詩憔悴枯槁其氣局促不伸退之許之¶
如此何邪詩道本正大孟郊自為之艱阻耳孟浩然之¶
詩諷詠之久有金石宫商之聲唐人七言律詩當以崔¶
灝黄鶴樓為第一集句惟荆公最長胡笳十八拍混然¶
<pb:KR3k0043_WYG_074-22a>¶
天成絶無痕跡如蔡文姬肝肺間流出¶
　　　西清詩話　　　　　　　　蔡　絛¶
王荆公在蔣山時以近製示蘇子瞻中有騷語云積李¶
兮縞夜崇桃兮炫晝子瞻曰自屈宋没後曠千餘年無¶
復離騷句法乃今見之荆公曰非子瞻見䛕某自負亦¶
如此¶
蘇子瞻奉祠西太乙宫見荆公舊題六言詩曰楊栁鳴¶
蜩緑暗荷花落日紅酣三十六陂春水白頭想見江南¶
<pb:KR3k0043_WYG_074-22b>¶
注目久之曰此老野狐精也¶
蘇子瞻渡江至儀真和荆公遊蔣山詩後寄示荆公公¶
亟取讀至峰多巧障日江逺欲浮天撫几歎曰老夫一¶
生作詩無此二句¶
蘇欒城云子瞻諸文皆有竒氣至赤壁賦彷彿屈原宋¶
玉之作漢唐諸公莫及也¶
　　　王荆公詩議　　　　　　　羅大經¶
荆公詩云謀臣本自繫安危賤妾何能作禍基但願君¶
<pb:KR3k0043_WYG_074-23a>¶
王誅宰嚭不愁宫裏有西施夫妲己者飛㢘惡來之所¶
寄也褒姒者棸子膳夫之所寄也太真者林甫國忠之¶
所寄也女寵蠱君心而後憸壬階之以進依之以安大¶
臣格君之事必以逺聲色為第一義而謂不愁宫裏有¶
西施何哉范蠡覇越之後脫屣富貴扁舟五湖可謂一¶
塵不染矣然猶挾西施以行蠡非恱其色也蓋懼其復¶
以蠱呉者而蠱越則越不可保矣於是挾之以行以絶¶
越之禍基蠡雖去越未嘗忘越也曽謂荆公之見而不¶
<pb:KR3k0043_WYG_074-23b>¶
及蠡乎惟管仲之告齊桓公以豎刁易牙開方為不可¶
用而謂聲色為不害霸與荆公之論略同其論商鞅曰¶
今人未可非商鞅商鞅能令政必行夫二帝三王之政¶
何嘗不行奚獨有取於鞅哉東坡曰商鞅韓非之刑非¶
舜之刑所以用刑者則舜之術也此說猶回䕶不如荆¶
公之直截無忌憚其詠昭君曰漢恩自淺胡自深人生¶
樂在相知心推此言也茍心不相知臣可以叛其君妻¶
可以棄其夫乎其視白樂天黄金何日贖蛾眉之句蓋¶
<pb:KR3k0043_WYG_074-24a>¶
天淵懸絶也其論馮道曰屈己利人有諸菩薩之行唐¶
質肅折之曰道事十主更四姓安得謂之純臣荆公乃¶
曰伊尹五就湯五就桀亦可謂之非純臣乎其强辯如¶
此又曰有伊尹之志則放其君可也有周公之志則誅¶
其兄可也有周后妃之志則求賢審官可也似此議論¶
豈特執拗而已真悖理傷道也荀卿立性惡之論法後¶
王之論李斯得其說遂以亡秦今荆公議論過於荀卿¶
身試其説天下既受其毒矣章蔡祖其説而推演之加¶
<pb:KR3k0043_WYG_074-24b>¶
以㓙險安得不産靖康之禍乎荆公論韓信曰貧賤侵¶
凌富貴驕功名無復在芻蕘將軍北面師降虜此事人¶
間久寂寥論曹參曰束髪山河百戰功白頭富貴亦成¶
空華堂不著新歌舞却要區區一老翁二詩意却甚正¶
然其當國也偏執己見凡諸君子之論一切指為流俗¶
曽不如韓信之師李左車曹參之師蓋公又何也¶
　　　答章秀才論詩書　　　　　宋　濂¶
承書知學詩弗倦且疑歴代詩人皆不相師旁引曲證¶
<pb:KR3k0043_WYG_074-25a>¶
亹亹數百言自以為確乎弗㧞之論濂竊以謂容或有¶
未盡者請以所聞質之可乎三百篇勿論己姑以漢言¶
之蘓子卿李少卿非作者之首乎觀二子之所著紆曲¶
凄惋實宗國風與楚人之辭二子既没繼者絶少下逮¶
建安黄初曹子建父子起而振之劉公幹王仲宣力從¶
而輔翼之正始之間嵇阮又疊作詩道於是乎大盛然¶
皆師少卿而馳騁於風雅者也自時厥後正音衰微至¶
太康復中興陸士衡兄弟則倣子建潘安仁張茂先張¶
<pb:KR3k0043_WYG_074-25b>¶
景陽則學仲宣左太沖張季鷹則法公幹獨陶元亮天¶
分之高其先雖出於太沖景陽究其所自得直超建安¶
而上之高情逺韻殆猶太羮充鉶不假鹽醯而至味自¶
存者也元嘉以還三謝顔鮑為之首三謝亦本子建而¶
雜參於郭景純延之則祖士衡明逺則效景陽而氣骨¶
淵然駸駸有西漢風餘或傷於刻鏤而乏雄渾之氣較¶
之太康則有間矣永明而下抑又甚焉沈休文拘於聲¶
韻王元長局於褊迫江文通過於摹擬隂子堅渉於淺¶
<pb:KR3k0043_WYG_074-26a>¶
易何仲言流於𤨏碎至於徐孝穆庾子山一以婉麗為¶
宗詩之變極矣然而諸人雖或逺式子建越石近宗靈¶
運𤣥暉方之元嘉則又有不逮者焉唐初承陳隋之弊¶
多尊徐庾遂致頽靡不振張子夀蘇廷碩張道濟相繼¶
而興各以風雅為師而盧升之王子安務欲凌跨三謝¶
劉希夷王昌齡沈雲卿宋少連亦欲蹴駕江薛固無不¶
可者柰何溺於久習終不能改其舊甚至以律法相高¶
葢有四聲八病之嫌矣唯陳伯玉痛懲其弊専師漢魏¶
<pb:KR3k0043_WYG_074-26b>¶
而友景純淵明可謂挺然不羣之士復古之功於是為¶
大開元天寶中杜子美復繼出上薄風雅下該沈宋才¶
奪蘇李氣吞曹劉掩顔謝之孤高雜徐庾之流麗真所¶
謂集大成者而諸作皆廢矣並時而作有李太白宗風¶
騷及建安七子其格極高其變化若神龍之不可覊有¶
王摩詰依倣淵明雖運詞清雅而萎弱少風骨有韋應¶
物祖襲靈運能一寄穠鮮於簡淡之中淵明以來蓋一¶
人而已他如岑參高逹夫劉長卿孟浩然元次山之屬¶
<pb:KR3k0043_WYG_074-27a>¶
咸以興寄相高取法建安至於大厯之際錢郎逺師沈¶
宋而苗崔盧耿吉李諸家亦皆本伯玉而宗黄初詩道¶
於是為最盛韓栁起於元和之間韓初效建安晩自成¶
家勢若掀雷抉電撐決於天地之垠栁斟酌陶謝之中¶
而措辭窈𦕈清妍應物而下亦一人而已元白近於輕¶
俗王張過於浮麗要皆同師於古樂府賈浪仙獨變入¶
僻以矯艶於元白劉夢得歩驟少陵而氣韻不足杜牧¶
之沉涵靈運而句意尚竒孟東野隂祖沈謝而流於蹇¶
<pb:KR3k0043_WYG_074-27b>¶
澀盧仝則又自出新意而渉於怪詭至於李長吉温飛¶
卿李商隠段成式専誇靡曼雖人人各有所師而詩之¶
變又極矣比之大厯尚有所不逮况厠之開元哉過此¶
以徃若朱慶餘項子遷李文山鄭守愚杜彦之呉子華¶
軰則又駁乎不足議也宋初襲晩唐五季之弊天聖以¶
來晏同叔錢希聖劉子儀楊大年數人亦思有以革之¶
第皆師於義山全乖古雅之風迨王元之以邁世之豪¶
俯就繩尺以樂天為法歐陽永叔痛矯西崑以退之為¶
<pb:KR3k0043_WYG_074-28a>¶
宗蘇子美梅聖俞介乎其間梅之覃思精微學孟東野¶
蘇之筆力横絶宗杜子美亦頗號為詩道中興至若王¶
禹玉之踵㣲之盛公量之祖應物石延年之效牧之王¶
介甫之原三謝雖不絶似皆常得其髣髴者元祐之間¶
蘇黄挺出雖曰共師李杜而競以己意相高而諸作又¶
廢矣自此以後詩人迭起或波瀾富而句律踈或煅煉¶
精而情性逺大抵不出於二家觀於蘇門四學士及江¶
西宗𣲖諸詩葢可見矣陳去非雖晩出乃能因崔徳符¶
<pb:KR3k0043_WYG_074-28b>¶
而歸宿於少陵有不為流俗之所移易馴至隆興乾道¶
之時尤延之之清婉楊廷秀之深刻范至能之宏麗陸¶
務觀之敷膄亦皆有可觀者然終不離天聖元祐之故¶
歩去盛唐為益逺下至蕭趙二氏氣局荒頽而音節促¶
迫則其變又極矣由此觀之詩之格力崇卑固若随世¶
而變遷然謂其皆不相師可乎第所謂相師者或有異¶
焉其上焉者師其意辭固不似而氣象無不同其下焉¶
者師其辭辭則似矣求其精神之所寓固未嘗近也然¶
<pb:KR3k0043_WYG_074-29a>¶
唯深於比興者乃能察知之爾雖然為詩當自名家然¶
後可𫝊於不朽若體規畫圎準方作矩終為人之臣僕¶
尚烏得謂之詩哉何者詩乃吟咏性情之具而所謂風¶
雅頌者皆出於吾之一心特因事感觸而成非智力之¶
所能増損也古之人其初雖有所沿襲末復自成一家¶
言又豈規規然必於相師者哉嗚呼此未易為初學道¶
也近來學者類多自高操觚未能成章輙濶視前古為¶
無物且揚言曰曹劉李杜蘇黄諸作雖佳不必師吾即¶
<pb:KR3k0043_WYG_074-29b>¶
師師吾心耳故其所作徃徃猖狂無倫以揚沙走石為¶
豪而不復知有沖和純粹之音可勝歎哉可勝歎哉¶
　¶
　¶
　¶
　¶
　¶
　稗編卷七十四¶
