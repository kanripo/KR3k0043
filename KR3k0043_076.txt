# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.428717
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十六
<pb:KR3k0043_WYG_076-1a>¶
欽定四庫全書¶
　稗編卷七十六　　　　　明　唐順之　撰¶
　　文藝五(文/)¶
　　　文章宗㫖　　　　　　　　陶宗儀¶
盧疎齋云大凡作詩須用三百篇與離騷言不關於世¶
教義不存於比興詩亦徒作夫詩發乎情止乎禮義關¶
雎樂而不淫哀而不傷斯得性情之正古人於此觀風¶
焉賦者古詩之流也前極宏侈之規後歸簡約之制故¶
<pb:KR3k0043_WYG_076-1b>¶
班固二都之賦冠絶千古前極鋪張鉅麗故後必稱典¶
謨訓誥之作終焉厥後十數作者倣而傚之蓋詩人之¶
賦必麗以則也古今文章大家數甚不多見六經不可¶
尚矣戰國之文反覆善辨孟軻之條暢莊周之竒偉屈¶
原之清深為大家西漢之文渾厚典雅賈誼之俊健司¶
馬之雄放為大家三國之文孔明之二表建安諸子之¶
數書而已西晉之文淵明歸去來辭李令伯陳情表王¶
逸少蘭亭叙而已唐之文韓之雅健栁之刻削為大家¶
<pb:KR3k0043_WYG_076-2a>¶
夫孰不知然古文亦有數漢文司馬相如揚雄名教罪¶
人其文古唐文韓外元次山近古樊宗師作為苦澁非¶
古宋文章家尤多老歐之雅粹老蘇之蒼勁長蘇之神¶
俊而古作甚不多見蓋清廟茅屋謂之古朱門大厦謂¶
之華屋可謂之古不可太&ZX-1117dc;𤣥酒謂之古八珍謂之美¶
味可謂之古不可知此者可與言古文之妙矣夫古文¶
以辨而不華質而不俚為髙無排句無陳言無贅辭夫¶
記者所以紀日月之遠近工費之多寡主佐之姓名叙¶
<pb:KR3k0043_WYG_076-2b>¶
事如書史法尚書顧命是也叙事之後略作議論以結¶
之然不可多蓋記者以備不忘也夫叙者次叙其語前¶
之説勿施於後後之説勿施於前其語次第不可顛倒¶
故次叙其語曰叙尚書序毛詩序古今作序大格樣書¶
序首言畫卦書契之始次言皇墳帝典三代之書及夫¶
子定書之由又次言秦亡漢興求書之事詩序首言六¶
義之始次言變風變雅之作又次言二南王化之自碑¶
文惟韓公最髙每碑行文言人人殊面目首尾决不¶
<pb:KR3k0043_WYG_076-3a>¶
再行蹈襲神道碑揭於外行文稍可加詳埋文壙記最¶
宜謹嚴銘字從金一字不汎用善為文者宜如古詩雅¶
頌之作行實之作當取其人平生忠孝大節其餘小善¶
寸長書法宜略為人立傳之法亦然跋取古詩狼跋其¶
胡之義犯前則躐其胡跋語不可多多則冗尾語宜峻¶
峭以其不可復加之意説則出自己意横説竪説其文¶
詳贍抑揚無所不可如韓公師説是也眞公編次古文¶
自西漢而下他並不錄迄唐惟尊韓公四記栁公㳺西¶
<pb:KR3k0043_WYG_076-3b>¶
山六記而已古文之難豈其然乎¶
　　　文原　　　　　　　　　　宋　濂¶
其上篇曰人文之顯始於何時實肇於庖犧之世庖犧¶
仰觀俯察畫竒偶以象隂陽變而通之生生不窮遂成¶
天地自然之文非惟至道含括無遺而其制器尚象亦¶
非文不能成如垂衣裳而治取諸乾坤上棟下宇而取¶
諸大壯書契之造而取諸夬舟楫牛馬之利而取諸渙¶
隨杵臼棺槨之制而取諸小過大過重門擊柝以取諸¶
<pb:KR3k0043_WYG_076-4a>¶
豫弧矢之用以取諸睽何莫非粲然之文自是推而行¶
之天衷民彛之叙禮樂刑政之施師旅征伐之法井牧¶
州里之辨華夷内外之别復皆則而象之故凡有關民¶
用及一切彌綸範圍之具悉囿乎文非文之外别有其¶
他也然而事為既著無以紀載之則不能以行逺始託¶
諸辭翰以昭其文略舉一二言之禹敷土隨山刋木奠¶
髙山大川既成功矣然後筆之為禹貢之文周制聘覲¶
燕享餽食昏喪諸禮其升降揖讓之節既行之矣然後¶
<pb:KR3k0043_WYG_076-4b>¶
筆之為儀禮之文孔子居鄉黨容色言動之間從容中¶
道門人弟子既習見之矣然後筆之為鄉黨之文其他¶
格言大訓亦莫不然必有其實而後文隨之初未嘗以¶
徒言為也譬猶聆衆樂於洞庭之野而後知音聲之抑¶
揚綴兆之舒疾也習大射於矍相之圃而後見觀者如¶
堵牆序㸃之揚觶也苟踰度而臆决之終不近也昔者¶
㳺夏以文學名謂觀其㑹通而酌其損益之宜而已非¶
專指乎辭翰之文也嗚呼吾之所謂文者天生之地載¶
<pb:KR3k0043_WYG_076-5a>¶
之聖人宣之本建則其末治體著則其用彰斯所謂乗隂¶
陽之大化正三綱而齊六紀者也亘宇宙之始終類萬¶
物而周八極者也嗚呼非知經天緯地之文者惡足以¶
語此¶
其下篇曰為文必在養氣氣與天地同茍能充之則可¶
配序三靈管攝萬彚不然則一介之小夫爾君子所以¶
攻内不攻外圖大不圖小也力可以舉鼎人之所難也¶
而烏獲能之君子不貴之者以其局乎小也智可以搏¶
<pb:KR3k0043_WYG_076-5b>¶
虎人之所難也而馮婦能之君子不貴之者以其騖乎¶
外也氣得其養無所不周無所不極也攬而為之文無¶
所不參無所不包也九天之屬其髙不可窺八柱之列¶
其厚不可測吾文之量得之䙺燬魄淵運行不息基地¶
萬熒躔次弗紊吾文之燄得之崑崙𤣥圃之崇清層城¶
九重之嚴䆳吾文之峻得之南桂北瀚東瀛西溟杳𣺌¶
而無際涵負而不竭魚龍生焉波濤興焉吾文之&ZX-111c84;得¶
之雷霆鼓舞之風雲翕張之雨露潤澤之鬼神恍惚曽¶
<pb:KR3k0043_WYG_076-6a>¶
莫窮其端倪吾文之變化得之上下之間自色自形羽¶
而飛足而奔潛而泳植而茂若洪若纎若髙若卑不可¶
以數計吾文之隨物賦形得之嗚呼斯文也聖人得之¶
則傳之萬世為經賢者得之則放諸四海而準輔相天¶
地而不過昭明日月而不忒調爕四時而無愆此豈非¶
文之至者乎天道湮微文氣日削騖乎外而不攻其内¶
局其小而不圖其大此無他四瑕八𡨕九蠧有以累之¶
也何謂四瑕雅鄭不分之謂荒本末不比之謂斷筋骸¶
<pb:KR3k0043_WYG_076-6b>¶
不束之謂緩㫖趣不超之謂凡是四者賊文之形也何¶
謂八𡨕訐者將以賊夫誠撱者將以蝕夫圜庸者將以¶
溷夫竒瘠者將以勝夫腴觕者將以亂夫精碎者將以¶
害夫完陋者將以革夫博昧者將以損夫明是八者傷¶
文之膏髓也何謂九蠧滑其眞散其神糅其氛徇其私¶
滅其知麗其蔽違其天昧其㡬爽其貞是九者死文之¶
心也有一於此則心受死而文喪矣春葩秋卉之争麗¶
也䲭號林而蛩吟砌也水湧蹄涔而火炫螢尾也衣被¶
<pb:KR3k0043_WYG_076-7a>¶
土偶而不能視聽也蠛蠓死生於甕盎不知四海之大¶
六合之廣也斯皆不知養氣之故也嗚呼人能養氣則¶
情深而文明氣盛而化神當與天地同功也與天地同¶
功而其智卒歸之一介小夫不亦可悲哉¶
　予既作文原上下篇言雖大而非誇唯智者然後能¶
　擇焉去古逺矣世之論文有二曰載道曰紀事紀事¶
　之文當本之司馬遷班固而載道之文舍六籍吾將¶
　焉從雖然六籍者本與根也遷固者枝與葉也此固¶
<pb:KR3k0043_WYG_076-7b>¶
　近代唐子西之論而予之所見則有異於是也六籍¶
　之外當以孟子為宗韓子次之歐陽子又次之此則¶
　國之通衢無荆榛之塞無蛇虎之禍可以直趨聖賢¶
　之大道去此則曲狹僻徑耳犖确邪蹊耳胡可行哉¶
　予竊怪世之為文者不為不多騁新竒者鉤摘隱伏¶
　變更庸常甚至不可句讀且曰不詰曲聱牙非古文¶
　也樂陳腐者一假塲屋委靡之文紛揉龎雜不見端¶
　緒且曰不淺易輕順非古文也予皆不知其何説大¶
<pb:KR3k0043_WYG_076-8a>¶
　抵為文者欲其辭達而道明耳吾道既明何問其餘¶
　哉雖然道未易明也必能知言養氣始為得之予復¶
　悲世之為文者不知其故頗能操觚遣辭毅然以文¶
　章家自居所以益摧落而不自振也今以二三子所¶
　學日進於道聊一言之¶
　　　文訓　　　　　　　　　　王　禕¶
華川王生學文於豫章黄太史公三年而不得其要倀¶
倀焉食而不知其味皇皇焉寢而不安其居望望焉如¶
<pb:KR3k0043_WYG_076-8b>¶
有求而不獲也太史公一日進生而訓之曰子之學文¶
有年於兹志則勤矣吾聞天地之間有至文焉子豈嘗¶
知之乎夫雲漢昭囘日星宣朗烟霞卷舒風霆鼓蕩者¶
天文之所以暢山岳錯峙江河流行鳥獸蕃衍草木榮¶
茂者地文之所以成天地之文不能以自私誕賦於人¶
人則受之故聖賢者出以及瓌人畯士相繼代作莫不¶
大肆於厥辭蓋自孔氏以來兹道大闡家脩人勵致力¶
於斯其間鞫明究曛疲弊歲月刓精竭思耗費簡札者¶
<pb:KR3k0043_WYG_076-9a>¶
紛趨而競馳孰不欲争裂綺繡牙攀日月髙視萬物之¶
表雄峙百代之下卓然而有為然而躑躅而不進骫骳¶
而不振思窮力蹙吞志而没者徃徃而是而登名文章¶
之籙者其實無㡬則所謂至文者固夫人所罕知是故¶
文有大體文有要理執其理則可以折𠂻乎羣言據其¶
體則可以剸裁乎衆製然必用之以才主之以氣才以¶
為之先驅氣以為之内衛推而致之一本於道無雜而¶
無蔽惟能有是則統宗㑹元出神入天惟其意之所欲¶
<pb:KR3k0043_WYG_076-9b>¶
言而言之靡不如其意斯其為文之至乎凡吾之説子¶
豈嘗知之苟知之其試以語我生曰文之為物貴適時¶
好粲然相接合喜投樂有如正始不完文氣遂偏俗尚¶
化遷而排偶之習興焉四屬六比駢諧儷聫抽黄對白¶
調朱施鉛五采相宣八音相便握摛穠纎啽哢寒暄豐¶
腴醲酣眩麗媚妍珠璣溢緘膾炙滿篇凡慶函與賀牘¶
咸累幅而疊畨王公之門下逮閭閻彛儀縟典徃來交¶
際率奉之以周旋又如大雅既逺詩歌日變玉臺西崑¶
<pb:KR3k0043_WYG_076-10a>¶
其流也漸支為詞曲争嫩競艶字分重輕句協長短浮¶
聲切響清濁和間羽振宫潛商流徴泛笙簧觸手錦繪¶
迷盼風月畱連鶯花凌亂振妙韵於沉㝠托葩辭於清¶
婉性情因之而暢宣光景因之而呈獻好㑹暌離歡忻¶
悲歎莫不假是以託情固無間於貴賤也若是者其為¶
文何如太史公曰古語變而四六古聲變而詞曲文之¶
弊也甚矣請置勿道為言其他生曰命鄉選士之法廢¶
而科舉乃興以文取士設為範程漢有射䇿唐有明經¶
<pb:KR3k0043_WYG_076-10b>¶
復有詩賦逮宋日益増經衍為義而三篇以明賦本於¶
律而八韻以成咸各專其科各精其能其義則意融指¶
切言粹辭達枝語蔓引叢論英發剗聖秘而立辯斡天¶
機而生説其賦則句錬字戞音覈韵軋藻秀春擷花艶¶
晴掇較妍醜於錙銖品抑揚於毫髮他若宏辭制舉六¶
科别設文法靡不該文格㒺弗列又必學稱博極才號¶
宏傑乃能攻其業凡習於斯者皆賈勇詞塲角雄藝闥¶
不厲兵而白戰争奪弧而先拔若工若拙三年是力若¶
<pb:KR3k0043_WYG_076-11a>¶
勝若劣一日而決及其中文衡入文彀則遂圍棘聲徹¶
榜金名揭上賢書於天府承洪恩於帝闕乃躋膴仕乃¶
展遐轍若卿若相鮮不由兹而出矣上以此而求賢士¶
以此而致身文之用世信不可誣也歟太史公曰科舉¶
之文趨時好以取世資特干禄營寵之具耳學古之君¶
子恥言之生曰文之古者登諸金石記誌頌銘具有成¶
式或鐘鼎是勒或琬琰是刻或鐫於麗牲懸繂之碑或¶
鑱在封嶽磨厓之壁莫不炫燿崇勲烜焯茂徳載丕丕¶
<pb:KR3k0043_WYG_076-11b>¶
之嘉猷紀赫赫之休績然皆一筆之力九鼎可扛一字¶
之價千金是直爾其宏奥之思雅健之姿瑰瑋之辭攟¶
摭馬班凌厲蔡陳蹂躪韓栁玉采金聲焜焜煌煌鍧鍧¶
鏘鏘衮章綉紋炳炳焞焞繽繽紜紜詭然而蛟龍翔蔚¶
然而虎鳳昻翕然而律吕張正音諧䪫韺變態類雲霆¶
勁氣排甲兵沈𡨕以之而開褰幽閟以之而著宣逖逺¶
以之而綿延然非儒林宗匠藝營宿將道徳為世之模¶
楷名位為國之儀望堂堂馬章章焉擅鴻筆攬魁柄稱¶
<pb:KR3k0043_WYG_076-12a>¶
文章之大家者孰當仁而不讓宜其嫓美古昔傳信今¶
後照四裔以無倫垂千載而不朽此其為文也不亦古¶
乎太史公曰文至於是謂之古宜也雖然其為用殆不¶
止是己生曰朝廷之上有巨文焉典謨誓誥制冊令詔¶
藹為王言渙為大號而帝王之制作存焉灝灝噩噩渾¶
渾洋洋凌厲蓬孛揮霍奮揚或温潤而精粹或宏偉而¶
秀雄或嚴肅而簡重或衍裕而深長經緯天地槖籥隂¶
陽黼黻萬化轇輵三光封職則氣含隂雨之潤授官則¶
<pb:KR3k0043_WYG_076-12b>¶
義炳重離之明勅戒則吐星漢之華治戎則揚洊雷之¶
轟肆赦則垂滋於春露明罰則示烈於秋霜一字之褒¶
沛漏泉於下地一言之感被挾纊於黎蒸朝出九重暮¶
行四方如風動而草偃如山鳴而谷應奮迅乎㝢外旁¶
薄乎域中鼓舞乎夷夏陶鎔乎帝皇文章之用蓋與造¶
化而侔功矣若是何如太史公曰禮曰王言如絲其出¶
如綸詩曰辭之輯矣民之協矣辭之繹矣民之莫矣文¶
之為用誠莫盛於此也姑舍是豈無復有可聞者乎生¶
<pb:KR3k0043_WYG_076-13a>¶
曰文之難者莫難於史故良史之才古今或無皇道帝¶
徳王略霸圖運祚興衰治道隆汚將相卿士武烈文謨¶
賢智忠孝兇慝奸諛天文五行地理河渠禮樂兵刑食¶
貨賦租選舉職官冕服車輿蠻夷戎狄遐方異區恍惚¶
詭變俗怪習殊凡一代之本末皆載乎史故曰史者一¶
代之成書是故事以實之辭以給之法以立之例以律¶
之作史之要必備乎此然非其能足以通古今之體明¶
足以周萬事之理智足以究難知之意文足以發難顯¶
<pb:KR3k0043_WYG_076-13b>¶
之義者曽烏足以稱良史蓋自紀表志傳之制馬遷創¶
始班固繼作綱領昭昭條理鑿鑿三代而下史才如二¶
子者可謂特起拔出雋偉超卓後之為者世仍代襲率¶
莫外乎其榘彠論者以為遷固之書其與善也隱而彰¶
其懲惡也直而寛其賤夷也簡而明其防僣也㣲而嚴¶
是皆合乎聖人之㫖意而非庸史之敢干及乎范&ZX-11187d;陳¶
夀之流則遂肆意妄纂曲筆濫箋曖昧其本㫖而義駁¶
以偏破碎其大體而辭謭以纎况乎&ZX-11187d;夀之不若者則¶
<pb:KR3k0043_WYG_076-14a>¶
又卑陋而無足觀矣故史所以明乎治天下之道而為¶
之者亦必天下之才然後勝其任兹其所為難乎太史¶
公曰噫史之為文誠難乎其盡美矣文而為史誠極天¶
下之任矣抑吾聞之文有二有紀事之文有載道之文¶
史者紀事之文於道則未也生曰聖人既沒道術為天¶
下裂諸子者出各設户分門立言以為文是故管夷吾¶
氏以霸略為文鄧析氏以兩可辯説為文老聃氏以秉¶
要執本持謙處卑為文列禦㓂氏以黄老清浄無為為¶
<pb:KR3k0043_WYG_076-14b>¶
文墨翟氏以貴儉兼愛上賢明鬼非命上同為文公孫¶
龍氏以堅白名實為文莊周氏以通天地之統序萬物¶
之性達死生之變為文慎到氏以刑名之學為文申不¶
害氏韓非氏復流於深刻之文尹文氏又合黄老刑名¶
為文鬼谷氏以捭闔為文蘇代氏張儀氏因肆為縱横¶
之文孫武氏呉起氏以軍形兵勢圖國料敵為文荀卿¶
揚雄氏則以明先聖之學為文淮南氏則以總統道徳¶
仁義而蹈虚守静出入經道為文凡若此者殆不可遽¶
<pb:KR3k0043_WYG_076-15a>¶
數也雖其文人人殊而於其道則未始不有明焉譬猶¶
水火相滅亦以相生和敬相反亦以相承易所謂天下¶
一致而百慮同歸而殊途者言本於一揆而已文以載¶
道其此之謂乎太史公曰諸子之文皆以明夫道固也¶
然而各引一端各據一偏未嘗揆夫道之大全人奮其¶
私智家尚其私談支離頗僻馳騁鑿穿道之大義益以¶
乖大體益以殘矣此固學術之弊而道之所以不傳也¶
生曰聖人之文厥有六經易以顯隂陽詩以道性情書¶
<pb:KR3k0043_WYG_076-15b>¶
以紀政事之實春秋以示賞罰之明禮以謹節文之上¶
下樂以著氣運之虧盈凡聖賢傳心之要帝王經世之¶
具所以建天衷奠民極立天下之大本成天下之大法¶
者皆於是乎有徴斯蓋羣聖之淵源九流之權衡百王¶
之憲度萬世之凖繩猶之天焉則昭雲漢而揭日星布¶
烟霞而鼓風霆猶之地焉則山岳峙而江河行鳥獸蕃¶
而草木榮故聖人者參天地以為文而六經配天地以¶
為名自書契以來載籍以徃悉莫與之京斯其為文不¶
<pb:KR3k0043_WYG_076-16a>¶
亦可以為載道之稱也乎太史公囅然而驚喟然而嘆¶
曰盡之矣其蔑有加矣此固載道之器而聖人之至文¶
矣嗟乎世之學者無志乎文則己苟有志乎文舍此無¶
以議為矣是故本之詩以求其恒本之易以求其變本¶
之書以求其質本之春秋以求其斷本之樂以求其通¶
本之禮以求其辨夫如是則六經之文為我之文而吾¶
之文一本於道矣故曰經者載道之文文之至者也後¶
聖復作其蔑以加矣今子知及乎此則於文也其進孰¶
<pb:KR3k0043_WYG_076-16b>¶
禦焉特在加之意而已矣生於是再拜謝曰謹受教敢¶
不拳拳服膺是則是傚以無忝夫子之訓吿¶
　　　染説　　　　　　　　　　蘇伯衡¶
凡染象天象地象東方象南方象西方象北方象草木¶
象翟象雀以為色取蜃取梔取藍取茅蒐取槖盧取豕¶
首取象斗取丹秫取涚水取欄之灰以為材熾之漚之¶
暴之宿之淫之沃之塗之揮之漬之以為法一入再入¶
三入五入七入以為候天下染工一也於此有布帛焉¶
<pb:KR3k0043_WYG_076-17a>¶
衆染工染之其材之分齊同其法之節制同其候之多¶
寡同其色之淺深明暗枯澤美惡則不同其深而明澤¶
而美者必其工之善者也其淺而暗枯而惡者必其工¶
之不善者也蓋天下之技莫不有妙焉染之妙得之心¶
而後色之妙應於手染至於妙則色不可勝用矣夫安¶
得不使人接於目而愛玩之乎此惟善工能之非不善¶
工可能也夫工於染者之所染與不工於染者之所染¶
其色固有間矣然雖工者所染之布帛與天地四方草¶
<pb:KR3k0043_WYG_076-17b>¶
木翟雀其色則又有間矣無他天地四方草木翟雀之¶
色二氣之精華天之所生也天下之至色也布帛之色¶
假乎物采人之所為也非天下之至色也學士大夫之¶
於文亦然經之以杼軸緯之以情思發之以議論鼔之¶
以氣勢和之以節奏人人之所同也出於口而書於紙¶
而巧拙見焉巧者有見於中而能使了然於口與手猶¶
善工之工於染也拙者中雖有見而詞則不能達猶不¶
善工之不工於染也天下之技莫不有妙焉而况於文¶
<pb:KR3k0043_WYG_076-18a>¶
乎不得其妙未有能入其室者也是故三代以來為文¶
者至多尚論臻其妙者春秋則左丘明戰國則荀况莊¶
周韓非秦則李斯漢則司馬遷賈誼董仲舒班固劉向¶
揚雄唐則韓愈栁宗元李翺宋則歐陽脩王安石曽鞏¶
及吾祖老泉東坡頴濵上下數千百年間不過二十人¶
爾豈非其妙難臻故其人難得歟雖然之二十人者之¶
於文也誠至於妙矣其視六經豈不有逕庭也哉六經¶
者聖人道徳之所著非有意於為文天下之至文也猶¶
<pb:KR3k0043_WYG_076-18b>¶
天地四方草木翟雀之為色也左丘明之徒道徳不至¶
而其意皆存於為文非天下之至文也猶布帛之為色¶
也學者知詞氣非六經不足以言文𤣥非天黄非地青¶
非東方赤非南方白非西方黒非北方夏非翟緅非雀¶
紅緑非草木不足以言色可不汲汲於道徳而惟文辭¶
之孜孜乎天台方希直從太史宋公學為文章其年甚¶
少而其文甚工今將歸其鄉大肆其力於文故因以此¶
勉焉¶
<pb:KR3k0043_WYG_076-19a>¶
　　　文筌序　　　　　　　　　陳繹曽¶
文者何理之至精者也三代以上行於禮樂刑政之中¶
三代以下明於易詩書春秋之䇿秦人以刑法為文靡¶
而上者也自漢以來以筆札為文靡斯下矣嗚呼經天¶
緯地曰文筆札其能盡諸戰國以上筆札所著雖輿歌¶
巷謠牛毉狗相之書類非漢魏以來髙文大䇿之所能¶
及其故可知也彼精於事理之文假筆札以著之耳非¶
若後世置事理於精神之表而惟求筆札之文者也余¶
<pb:KR3k0043_WYG_076-19b>¶
成童剽聞道徳之説於長樂敖君善先生痛悔雕蟲之¶
習乆矣比游京師東平王君繼志講論之隙索書童時¶
所聞筆札之靡者以為不直則道不見直書其靡使人¶
人之感於是者曉然知所謂筆札之文不過如此則靡¶
者不足以玩時愒日而吾道見矣因感其言悉書童習¶
之要命曰文筌焉夫筌所以得魚也得魚則筌忘矣文¶
將以見道也豈其以筆札而害道哉且余聞之詩者情¶
之實也書者事之實也禮有節文之實樂有音聲之實¶
<pb:KR3k0043_WYG_076-20a>¶
春秋有褒貶易有天人莫不因其實而著之筆札所以¶
六經之文不可及者其實理致精故耳人人之好於文¶
者求之此則魚不可勝食何以筌為¶
　　　文章雜論上¶
韓昌黎上于襄陽書云文章言語與事相侔變化若¶
雷霆浩瀚若河漢正聲諧韶濩勁氣沮金石豐而不¶
餘一言約而不失一詞¶
栁子厚曰文有二道辭令褒貶本乎著作者也導揚諷¶
<pb:KR3k0043_WYG_076-20b>¶
諭本乎比興者也著作者流蓋出於書之謨訓易之象¶
繫春秋之筆削其要在於髙壯廣厚辭正而理備謂宜¶
藏於簡冊者也比興者流蓋出於虞夏之詠歌商周之風¶
雅其要在於麗則清越言暢而意美謂宜流於謠誦者¶
也¶
顔之推曰夫文章者原出五經詔誥䇿檄生於書者也¶
序述論議生於易者也歌詠賦頌生於詩者也祭祀哀¶
誄生於禮者也書奏箴銘生於春秋者也故凡朝廷憲¶
<pb:KR3k0043_WYG_076-21a>¶
章軍旅誓誥敷暢仁義發明功徳牧民建國皆不可無¶
(文章/辨體)¶
歐陽公答徐秘校書云所寄近著尤佳論議正宜如此¶
然著撰苟多他日更自精擇少去其繁則峻潔矣然不¶
必勉强勉强簡節之則不流暢須待自然又云作文之¶
體初欲奔馳乆當撙節使簡重嚴正或時肆放以自舒¶
勿為一體則盡善矣(廬陵/文集)¶
孫元忠朴嘗問歐陽公為文之法公云於吾姪豈有惜¶
<pb:KR3k0043_WYG_076-21b>¶
只是要熟耳變化姿態皆從熟處生也¶
東坡云頃歲孫莘老識文忠公乗間以文字問之云無¶
他術唯勤讀書而多為之自工世人患作文字少又懶¶
讀書每一篇出即求過人如此少有至者疵病不必待¶
人指擿多作自能見之此公以其嘗試者吿人故尤有¶
味¶
東坡與姪帖云文字亦苦無難處止有一事與汝説凡¶
文字少小時須令氣象峥嶸采色絢爛漸老漸熟乃造¶
<pb:KR3k0043_WYG_076-22a>¶
平淡其實不是平淡乃絢爛之極也汝只見爹伯而今¶
平淡一向只學此様何不取舊日應舉時文字看髙下¶
抑揚如虎虵捉不住當且學此書字亦然善思吾言¶
吕居仁曰東坡云意盡而言止者天下之至言也然言¶
止而意不止尤為極至如禮記左氏傳可見(文斷/)¶
黄山谷與王觀復書云所送新詩皆興寄髙逺但語生¶
硬不諧律吕或詞氣不逮初造意時此病亦只是讀書¶
未精博耳長袖善舞多錢善賈不虚語也南陽劉勰嘗¶
<pb:KR3k0043_WYG_076-22b>¶
論文章之難云意飜空而易竒文徴實而難工此語亦¶
是沈謝輩為儒林宗主時好作竒語故後生立論如此¶
好作竒語自是文章一病但當以理為主理得而辭順¶
文章自然出羣拔萃觀杜子美到䕫州後詩韓退之自¶
潮州還朝後文章時不煩繩削而自合矣徃年嘗請問¶
東坡先生作文章之法東坡云但熟讀禮記檀弓當得¶
之既而取檀弓二篇讀數百過然後知後世作文章不¶
及古人之病如觀日月也文章蓋自建安以來好作竒¶
<pb:KR3k0043_WYG_076-23a>¶
語故其氣象衰薾其病至今猶在唯陳伯玉韓退之李¶
習之近世歐陽永叔王介甫蘇子瞻秦少游乃無此病¶
耳又云所寄釋權一篇詞筆縱横極見日新之效更須¶
治經深其淵源乃可到古人耳青瑣祭文語意甚工但¶
用字時有未安處自作語最難老杜作詩退之作文無¶
一字無來處盖後人讀書少故謂韓杜自作此語耳古¶
之能為文章者真能陶冶萬物雖取古人之陳言入於¶
翰墨如靈丹一粒㸃鐡成金也文章最為儒者末事然¶
<pb:KR3k0043_WYG_076-23b>¶
須索學之又不可不知其曲折幸熟思之至於推之使¶
髙如泰山之崇崛如垂天之雲作之使雄壯如滄江八¶
月之濤海運吞舟之魚又不可守繩墨令儉陋也謂王¶
立之云若云欲作楚詞追配古人直須熟讀楚詞觀古¶
人用意曲折處講學之然後下筆譬如巧女文繡妙一¶
世若欲作錦必得錦機乃能成錦爾(並南昌/文集)¶
曽南豐辟陳無己邢和叔為英宗皇帝實錄檢討官初¶
呈藳無己便蒙許可至邢乃遭横筆又微聲數稱亂道¶
<pb:KR3k0043_WYG_076-24a>¶
邢尚氣跽以請曰願善誘南豐笑曰措辭自有律令一¶
不當即是亂道請公讀試為公櫽括邢疾讀至百餘字¶
南豐曰少止涉筆書數句邢復讀南豐應口以書略不¶
經意既畢授歸就編凡閲數十過終不能有所増損始¶
大服自爾識關鍵以文章軒輊諸公間¶
陳後山云永叔謂為文有三多看多做多商量多也余¶
以古文為三等周為上七國次之漢為下周之文雅七¶
國之文壯偉其失騁漢之文華贍其失緩東漢而下無¶
<pb:KR3k0043_WYG_076-24b>¶
取焉¶
莊荀皆文士而有學者其説劒成相諸篇與屈騷何異¶
揚子雲之文好竒而卒不能竒也故思苦而詞艱善為¶
文者因事以出竒江河之行順下而已至其觸山赴谷¶
風搏物激然後盡天下之變子雲唯好竒故不能竒也¶
寜拙毋巧寜朴毋華寜粗毋弱寜僻毋俗詩文皆然(並/后)¶
(山/集)¶
李方叔云凡文章之不可無者有四一曰體二曰志三¶
<pb:KR3k0043_WYG_076-25a>¶
曰氣四曰韻述之以事本之以道考其理之所在辨其¶
義之所宜卑髙巨細包括并載而無所遺左右上下各¶
在有職而不亂者體也體立於此折衷其是非去取其¶
可否不徇於流俗不謬於聖人抑揚損益以稱其事彌¶
縫貫穿以足其言行吾學問之力從吾制作之用者志¶
也充其體於立意之始從其志於造語之際生之於心¶
應之於言心在和平則温厚典雅心在安敬則矜莊威¶
重大焉可使如雷霆之奮鼓舞萬物小焉可使如絡脉¶
<pb:KR3k0043_WYG_076-25b>¶
之行出入無間者氣也如金石之有聲而玉之聲清越¶
如草木之有華而蘭華之臭芬薌如鷄鶩之間而有鶴¶
清而不羣犬羊之間而有麟仁而不猛如登培塿之丘¶
以觀崇山峻嶺之秀色涉潢汙之澤以觀寒溪澄潭之¶
清流如朱絃之有遺音大&ZX-111cd5;之有遺味者韻也文章之¶
無體譬之無耳目口鼻不能成人文章無志譬之雖有¶
耳目口鼻而不知視聽臭味所能若土木偶人形質皆¶
具而無所用之文章之無氣譬之雖知視聽臭味而血¶
<pb:KR3k0043_WYG_076-26a>¶
氣不充於内手足不衛於外若奄奄病人支離顦顇生¶
意消削文章之無韻譬之壯夫其軀幹枵然骨强氣盛¶
而神色昏瞢言動凡濁則庸俗鄙人而已有體有志有¶
氣有韻夫是之謂成全四者成全然於其間各因天姿¶
才品以見其情狀故其言迂踈矯厲不切事情此山林¶
之文也其人不必居藪澤其間不必論巖谷也其氣與¶
韻則然也其言鄙俚猥近不離塵垢此市井之文也其¶
人不必坐廛肆其間不必論財利也其氣與韻則然也¶
<pb:KR3k0043_WYG_076-26b>¶
其言豐容安豫不儉不陋此朝廷卿士之文也其人不¶
必列官寺其間不必論職業也其氣與韻則然也其言¶
寛仁忠厚有任重容天下之風此廟堂公輔之文也其¶
人不必位台鼎其間不必論相業也其氣與韻則然也¶
正直之人其文敬以則邪諛之人其言夸以浮功名之¶
人其言激以毅苟且之人其言懦以愚捭闔縱横之人¶
其言辯以私刻核忮忍之人其言深以盡則士欲以文¶
章顯名後世者不可不謹其所言之文不可不謹乎所¶
<pb:KR3k0043_WYG_076-27a>¶
養之徳也如此史記其意深逺則其言愈緩其事繁碎¶
則其言愈簡此詩春秋之義也(並李/本集)¶
晁以道言近見東坡説凡人作文字須是筆頭上挽得¶
數萬斤起可以言文字也余曰豈非興來筆力千鈞重¶
乎(王歸叟詩/文發源)¶
李格非善論文章嘗曰諸葛孔明出師表劉伶酒徳頌¶
陶淵明歸去來詞李令伯乞養親表皆沛然自肺肝中¶
流出殊不見斧鑿痕是數君子在後漢之末兩晉之間初¶
<pb:KR3k0043_WYG_076-27b>¶
未嘗欲以文章名世而其詞意超邁如此是知文章以¶
氣為主氣以誠為主(冷齋/夜話)¶
老坡作文工於命意必超然獨立於衆人之上如趙清¶
獻碑世間稱治郡者曰寛立朝者曰直蓋已大矣則進¶
於二者又有説焉故曰其於治郡不專於寛時出猛政¶
嚴而不殘其在朝廷不專於直為國愛人掩其疵疾如¶
吾家蜀公堅卧不起人知其髙而不稱其用則為碑銘¶
曰世皆謂公貴身賤名孰知其功聖人之清然後知其¶
<pb:KR3k0043_WYG_076-28a>¶
有功於世也又曰君實之用出而時施如彼水火寜除¶
渴飢公雖不用亦相其行如彼山川出雲相望然後知¶
其相為表裏廢一不可也此皆非世人所能到者平日¶
得意處多如此其原蓋出於莊子故其論劉伶莊子阮¶
千里閻立本皆於世人意外别出眼目其平日取捨文¶
章亦多以此為法(潛溪/詩眼)¶
吕居仁云老蘇嘗自言升裏轉斗裏量因聞此遂悟文¶
章妙處　文章紆餘委曲説盡事理惟歐陽公為得之¶
<pb:KR3k0043_WYG_076-28b>¶
至曽子固加之字字有法度無遺恨矣文章有本末首¶
尾元無一言亂説觀少游五十䇿可見¶
吕居仁云文章須要説盡事情如韓非諸書大略可見¶
至於一唱三歎有餘音者則非有所養不能也如論語¶
禮記文字簡淡不厭似非左氏所可及也列子氣平文¶
緩亦非莊子步驟所能到也東坡晩年叙事文多法栁¶
子厚而豪邁之氣非栁所能及也¶
班固叙事詳密有次第專學左氏如叙霍光上官相失¶
<pb:KR3k0043_WYG_076-29a>¶
之由正學左氏記秦穆晉惠相失處也¶
孫子十三篇論戰守次第與山川險易長短小大之狀¶
皆曲盡其妙摧髙發隱使物無遁情此尤文章妙處¶
讀莊子令人意寛思大敢作讀左傳便使人入法度不¶
敢容易此二書不可偏廢也近世讀東坡魯直詩亦類¶
此¶
韓退之答李翺書老蘇上歐公書最見為文養氣妙處¶
西漢自王褒以下文字專事詞藻不復簡古而谷永等¶
<pb:KR3k0043_WYG_076-29b>¶
書雜引經傳無復已見而古學逺矣此學者所宜戒¶
作文必要悟入處悟入必自工夫中來非僥倖可得之¶
也如老蘇之於文魯直之於詩蓋盡此理矣(並吕氏/蒙訓)¶
　¶
　¶
　¶
　¶
　稗編卷七十六¶
