# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.476994
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷七十八 
<pb:KR3k0043_WYG_078-1a>¶
欽定四庫全書¶
　稗編卷七十八　　　　　明　唐順之　撰¶
　　文藝七(書法/)¶
　　　十體書斷　　　　　　　　張懐瓘¶
按古文者黄帝史蒼頡所造也頡首四目通於神明仰¶
觀奎星圓曲之勢俯察龜文鳥跡之象博采衆美合而¶
為字是曰古文孝經援神契云奎主文章蒼頡倣象是¶
也科斗即古文别名蒼頡即古文之祖也¶
<pb:KR3k0043_WYG_078-1b>¶
按大篆者周宣王太史史籒所作也或云柱下史始變¶
古文或同或異謂之為篆篆者傳也傳其物理施之無¶
窮鄄鄷定六書三曰篆書八體書法一曰大篆又漢書¶
藝文志云史籒十五篇並此也所謂篆籒葢其子孫是¶
也史籒即大篆之祖也¶
按籒文者周太史史籒所作也與古文大篆小異後人¶
以名稱書謂之籒文七畧曰史籒者周時史官教學童¶
書也與孔氏壁中古文異體鄄鄷定六書二曰竒字是¶
<pb:KR3k0043_WYG_078-2a>¶
也其迹有石皷文存焉陳蒼李斯小篆兼采其意史籒¶
即籒文之祖也¶
按小篆者秦始皇丞相李斯所作也増損大篆異同籒¶
文謂之小篆亦曰秦篆天下行之畫如鐡石字若飛動¶
作楷𨽻之祖為不易之法其銘題鐘鼎及作符印至今¶
用焉斯雖草創遂造其極李斯即小篆之祖也¶
按八分者秦羽人上谷王次仲所作也王愔云次仲始¶
以古書方廣少波勢建初中以𨽻書作楷法字方八分¶
<pb:KR3k0043_WYG_078-2b>¶
言有模楷始皇時官務煩多得次仲文簡略赴急疾之¶
用甚喜遣使召之三徴不至始皇大怒制檻車送之於¶
道化為大鳥飛去唯蔡伯喈乃造其極王次仲即八分¶
之祖也¶
按𨽻書者秦下邽人程邈所造也邈字元岑始為縣吏¶
得罪始皇幽繫雲陽獄中覃思十年損益大小篆方圓而¶
為𨽻書三千字奏之始皇善之用為御史以奏事繁多篆¶
字難成乃用𨽻字以為𨽻人佐書故曰𨽻書按八分則¶
<pb:KR3k0043_WYG_078-3a>¶
小篆之捷𨽻亦八分之捷漢陳遵善𨽻書與人尺牘人¶
皆藏之以為榮厥後鍾元常王逸少各造其極程邈即¶
𨽻書之祖也¶
按章草者漢皇門令史游所作也衛恒李誕並云漢初¶
而有草法不知其誰蕭子良云章草者漢齊相杜操始¶
變藁法非也王愔云漢元帝時史游作急就章觧散𨽻¶
體粗書之漢俗簡畧漸以行之是也此乃存字之梗槩¶
損𨽻之規矩縱任奔逸赴速急就因草創之義謂之草¶
<pb:KR3k0043_WYG_078-3b>¶
書懐瓘按章草之書字字區别張芝變為今草如水流¶
速拔茅連茹上下牽連或借上字之下以為下字之上¶
竒形離合數意兼包若懸猿飲澗之象鈎鎖連環之狀¶
神化自若變態不窮呼史游草為章因張伯英草而謂¶
也亦猶篆周宣王時作及有秦篆分别而有大小之名¶
魏晉之時名流君子一槩呼為草惟知音者乃能辨焉¶
章草即𨽻書之捷草亦章草之捷也按杜度在史游後¶
一百餘年即解散𨽻體明是史游創焉史游即章草之¶
<pb:KR3k0043_WYG_078-4a>¶
祖也¶
按行書者後漢頴川劉徳昇所造也即正書之小變務¶
從簡易相間流行故謂之行書王愔云晉世以來工書¶
者多以行書著名昔鍾元常善行狎書是也厥後王羲¶
之獻之並造其極焉獻之常白父云古之章草未能宏¶
逸頓異眞體合窮偽略之理極草縱之致不若藁行之¶
間於徃法固殊也大人宜改體觀其騰烟焬火則回禄¶
喪精覆海傾河則𤣥冥失馭天假其魄非學之功若逸¶
<pb:KR3k0043_WYG_078-4b>¶
氣縱横則羲謝於獻若簮裾禮樂則獻不繼羲雖二家¶
之法悉殊而子敬最為遒拔夫古今人民狀貌各異此¶
皆自然妙有萬物莫比惟書之不同可庶幾也故得之¶
者先稟於天然後資於功用而善學者乃學之於造化¶
異類而求之固不取乎原本而各逞其自然劉徳昇即¶
行書之祖也¶
按飛白者後漢左中郎將蔡邕所作也王隱王愔並云¶
飛白變楷製也本是宫殿題署勢既尋丈字宜輕微不¶
<pb:KR3k0043_WYG_078-5a>¶
滿名為飛白八分之輕者雖有此説不言起由按漢¶
靈帝嘉平年詔蔡邕作聖皇篇篇成詣鴻都門上時方¶
脩飾鴻都門伯喈待詔門下見役人以堊帚成字心有悦¶
焉歸而為飛白之書漢末魏初並以題署宫闕其體有¶
二創法於八分窮微於小篆自非蔡公設妙豈能詣此¶
可謂勝寄冥通縹緲神仙之事也張芝草書得易簡流¶
速之極蔡邕飛白得華艶飄蕩之極字之逸趣不得過¶
此二途厥後羲之獻之並造其極梁武帝謂蕭子雲言¶
<pb:KR3k0043_WYG_078-5b>¶
頃見王獻之書白而不飛卿書飛而不白可斟酌為之¶
令得其衷子雲乃以篆文為之雅合帝意雖創法於八¶
分實窮微於小篆其後歐陽詢得焉蔡伯喈即飛白之¶
祖也¶
按草書者後漢徴士張伯英之所造也杜度妙於章草¶
崔瑗崔寔父子繼能羅暉趙襲亦法此藝襲與張芝相¶
善芝自云上比崔杜不足下方羅趙有餘然伯英學崔¶
杜之法温故知新因而變之以成今草轉精其妙字之¶
<pb:KR3k0043_WYG_078-6a>¶
體勢一筆而成偶有不連而血脉不斷及其連者氣候¶
通其隔行惟王子敬明其深㫖故行首之字徃徃繼前¶
行之末世稱一筆書者起自張伯英即此也實約文該¶
思應㫖宣言列禦施鞭飛亷縱轡也伯英雖始草創遂¶
造其極伯英即草書之祖也¶
　　　説文解字序　　　　　　　許　慎¶
古者庖犧氏之王天下也仰則觀象於天俯則觀法於¶
地視烏獸之文與地之宜近取諸身逺取諸物於是始¶
<pb:KR3k0043_WYG_078-6b>¶
作易八卦以垂憲象及神農氏結繩為治而統其事庶¶
業其繁飾偽萌生黄帝之史蒼頡見鳥獸蹏迒之迹知¶
分理之可相别異也初造書契百工以乂萬品以察盖¶
取諸夬夬揚於王庭言文者宣教明化於王者朝廷君¶
子所以施禄及下居徳則忌也蒼頡之初作書盖依類¶
象形故謂之文其後形聲相益即謂之字字者言孶乳¶
而浸多也著於竹帛謂之書書者如也以迄五帝三王¶
之世改易殊體封於泰山者七十有二代靡有同焉周¶
<pb:KR3k0043_WYG_078-7a>¶
禮八歲入小學保氏教國子先以六書一曰指事指事¶
者視而可識察而可見上下是也二曰象形象形者書¶
成其物隨體詰詘日月是也三曰形聲形聲者以事為¶
名取譬相成江河是也四曰㑹意㑹意者比類合誼以¶
見指撝武信是也五曰轉注轉注者建類一首同意相¶
受考老是也六曰假借假借者本無其字依聲託事令¶
長是也及宣王太史籒著大篆十五篇與古文或異至¶
孔子書六經左丘明述春秋傳皆以古文厥意可得而¶
<pb:KR3k0043_WYG_078-7b>¶
説其後諸侯力政不統於王惡禮樂之害已而皆去其¶
典籍分為七國田疇異畮車涂異軌律令異法衣冠異¶
制言語異聲文字異形秦始皇帝初兼天下丞相李斯¶
乃奏同之罷其不與秦文合者斯作蒼頡篇中車府令¶
趙髙作爰歴篇太史令胡毋敬作博學篇皆取史籒大¶
篆或頗省改所謂小篆者也是時秦燒滅經書滌除舊¶
典大發𨽻卒興役戍官獄職務繁初有𨽻書以趨約易¶
而古文由此絶矣自爾秦書有八體一曰大篆二曰小¶
<pb:KR3k0043_WYG_078-8a>¶
篆三曰刻符四曰蟲書五曰摹印六曰署書七曰殳書¶
八曰𨽻書漢興有草書尉律學僮十七已上始諷籒書¶
九千字乃得為吏又以八體試之郡移太史并課最者¶
以為尚書史書或不正輒舉劾之今雖有尉律不課小¶
學不修莫達其説乆矣孝宣時召通蒼頡讀者張敞從¶
受之涼州刺史杜業沛人爰禮講學大夫秦近亦能言¶
之孝平時徴禮等百餘人令説文字未央廷中以禮為¶
小學元士黄門侍郎揚雄采以作訓纂篇凡蒼頡已下¶
<pb:KR3k0043_WYG_078-8b>¶
十四篇凡五千三百四十字羣書所載略存之矣及莽¶
新居攝使大司空甄豐等校文書之部自以為應制作¶
頗改定古文時有六書一曰古文孔子壁中書也二曰¶
竒字即古文而異者也三曰篆書即小篆秦始皇帝使¶
下邽人程邈所作也四曰佐書即秦𨽻書五曰繆篆所¶
以摹印也六曰鳥蟲書所以書幡信也壁中書者魯恭¶
王壊孔子宅而得禮記尚書春秋論語孝經又北平侯¶
張倉獻春秋左氏傳郡國亦徃徃於山川得鼎彛其銘¶
<pb:KR3k0043_WYG_078-9a>¶
即前代之古文皆自相似雖叵復見逺流其詳可得略¶
説也而世人大共非訾以為好竒者也故詭更正文鄉¶
壁虚造不可知之書變亂常行以燿於世諸生競説字¶
解經諠稱秦之𨽻書為蒼頡時書云父子相傳何得改¶
易乃猥曰馬頭人為長人持十為斗虫者屈中也廷尉¶
説律至以字斷法苛人受錢苛之字止句也若此者甚¶
衆皆不合孔氏古文謬於史籒俗儒鄙夫翫其所習蔽¶
所希聞不見通學未嘗覩字例之條怪舊軌而善野言¶
<pb:KR3k0043_WYG_078-9b>¶
以其所知為秘妙究洞聖人之㣲恉又見蒼頡篇中幼¶
子承詔因號古帝之所作也其辭有神仙之術焉其迷¶
誤不諭豈不悖哉書曰予欲觀古人之象言必尊修舊¶
文而不穿鑿孔子曰吾猶及史之闕文今亡也夫葢非¶
其不知而不問人用己私是非無正巧説衺辭使天下¶
學者疑葢文字者經藝之本王政之始前人所以垂後¶
後人所以識古故曰本立而道生知天下之至賾而不¶
可亂也今序篆文合以古籒博采通人至於小大信而¶
<pb:KR3k0043_WYG_078-10a>¶
有證稽譔其説將以理羣類解謬誤曉學者達神恉分¶
别部居不相雜厠萬物咸覩靡不兼載厥誼不昭爰明¶
以諭其偁易孟氏書孔氏詩毛氏禮周官春秋左氏論¶
語孝經皆古文也於其所不知葢闕如也¶
　　　論六書　　　　　　　　　熊朋來¶
周公之時未有大小二篆而保氏之官已有六書之教¶
一曰象形二曰指事三曰㑹意四曰轉注五曰諧聲六¶
曰假借以此為六書之目雖未知保氏之教何如然漢¶
<pb:KR3k0043_WYG_078-10b>¶
初有蒼頡史籒之教其流傳必有所從來古初制字多¶
象形故象形為六書之首形不可象而指事事不可指¶
而㑹意意不可㑹而諧聲聲無可諧五不足而後假借世¶
間文字雖多然玉篇諸部不過二萬七千七百二十六¶
字夾漈六書略凡二萬四千二百三十五字於内諧聲¶
二萬一千三百四十一字是諧聲字居六書十分之九¶
矣漢字猶有有聲而無字者蕃字則皆諧聲矣王荆公¶
字説則字皆㑹意無所謂六書故王氏周禮新經至六¶
<pb:KR3k0043_WYG_078-11a>¶
書無可説¶
　　　論古篆　　　　　　　　　李陽氷¶
陽氷志在古篆殆三十年見前人遺跡美則美矣惜其¶
未有㸃畫但偏傍模刻而已緬想聖達立卦造書之意¶
乃復仰觀俯察六合之際焉於天地山川得方圓流峙¶
之形於日月星辰得經緯昭囘之度於雲霞草木得霏¶
布滋蔓之容於衣冠文物得揖讓周旋之體於鬚眉口¶
鼻得喜怒慘舒之分於魚蟲禽獸得屈伸飛動之理於¶
<pb:KR3k0043_WYG_078-11b>¶
骨角齒牙得擺拉咀嚼之勢隨手萬變任心所成可謂¶
通三才之氣象備萬物之情狀者矣常痛孔壁遺文汲¶
冢舊簡年代寖逺謬誤滋多蔡中郎以豊同豈李丞相¶
將束為宋魯魚一惑涇渭同流學者相承靡所遷復每¶
一念至未嘗不廢食而泣攬筆長歎焉天之未喪斯文¶
也故小子得篆籒之宗㫖皇唐聖運逮兹八葉天生克¶
復之主人樂惟新之令以淳古為務以文明為理欽若¶
典謨疇咨故實誠願刻石作篆備書六經立於明堂為¶
<pb:KR3k0043_WYG_078-12a>¶
不刋之典號曰大唐石經使百代之後無所損益仰明¶
朝之功烈法髙代之盛事死無恨矣¶
　　　用筆説　　　　　　　　　鍾　繇¶
鍾繇少時隨劉勝徃抱犢山學書三年比還與曹操邯¶
鄲淳韋誕孫子荆關枇杷等議用筆法見蔡邕筆法於¶
韋誕坐上苦求不與及誕死隂令人盗開其墓以得之¶
故知多力豐筋者聖無力無筋者病一一從其消息而¶
用之由是更妙繇曰用筆者天也流美者地也非凡庸¶
<pb:KR3k0043_WYG_078-12b>¶
所知臨終探囊以授子㑹曰吾精思學書學其用筆若¶
與人居畫地廣數步卧畫被穿過表如厠至於忘歸每¶
見萬類皆畫象之¶
　　　筆陣圖　　　　　　　　　衛夫人¶
昔李丞相斯見周穆王書七日興嘆患其無骨蔡尚書¶
邕入鴻都觀碣十旬不返嗟其出羣故知達其源者少¶
闇於理者多近代以來殊不師古縁情棄道纔記姓名¶
或學不該贍聞見又寡致使成功不就虛費精神自非¶
<pb:KR3k0043_WYG_078-13a>¶
通靈感物不可與談斯道今述筆妙七條貽諸子孫永¶
為模範¶
　　　一如千里陣雲隱隱然其實有形¶
　　　丶如髙峰墜石磕磕然實如崩也¶
　　　丿陸斷犀象　乚百鈞弩發¶
　　　丨萬歲枯藤　乀崩浪奔雲¶
　　　&ZX-111818;勁弩筋節¶
凡學者書字先執筆真書一寸二分行草書去筆頭三¶
<pb:KR3k0043_WYG_078-13b>¶
寸一分執之下筆㸃畫波撆屈曲皆須盡一身之力而¶
送之初學先大書不得從小善鑒者不寫善寫者不鑒¶
意前筆後者勝意後筆前者敗善筆力者多骨不善筆¶
力者多肉多骨微肉者謂之筋書多肉微骨者謂之墨¶
猪多力豐筋者聖無力無筋者病一一從其消息而用¶
之又有六種用筆結構圓滿如篆法飄颺洒落如章草¶
㓙險可畏如八分窈窕出入如飛白耿介特立如鵠頭¶
欝拔縱横如古𨽻然心存委曲每為一字各象其形斯¶
<pb:KR3k0043_WYG_078-14a>¶
造妙矣¶
　　　論筆法　　　　　　　　　唐太宗¶
欲書之時當收視反聽絶慮凝神心正氣和則契於𤣥¶
妙心神不正則欹斜志氣不和則書必顛仆其道同魯¶
廟之器虚則欹滿則覆中則正正者沖和之謂也大抵¶
腕竪則鋒正鋒正則四面勢全次實指指實則筋力均¶
平次虚掌掌虚則運用便易為㸃必收貴𦂳而重為畫¶
必勒貴澁而遲為撆必掠貴險而勁為竪必弩貴戰而¶
<pb:KR3k0043_WYG_078-14b>¶
雄為戈必潤貴遲疑而右顧為環必郁貴蹙鋒而宛轉¶
為波必磔貴三折而遣毫側不得平其筆勒不得卧其筆¶
須筆鋒先行努努不宜直直則失力趯須存其筆鋒得¶
勢而出策須仰策而收掠須存其筆鋒左出而利啄須¶
卧筆而疾罨磔須戰筆外發得意徐乃出之夫㸃要作¶
稜角忌圓平貴通變合䇿處䇿年字是也合勒處勒士¶
字是也凡橫畫並上仰下覆士字是也凡三畫悉用之¶
合掠即掠户字是也彡乃形影字右邊不可一向為之¶
<pb:KR3k0043_WYG_078-15a>¶
須背下撆之爻須上磔䘐鋒下磔放出不可雙出多字¶
四撆一縮二少縮三亦縮四須出鋒巧在乎躪躒則古¶
秀而意深拙在乎輕浮則薄俗而直置採摭菁華芟薙¶
蕪穢庶近乎翰墨脱專執自賢闕於師授則衆病蜂起¶
衡鑑徒懸於闇矣¶
　　　書勢　　　　　　　　　　索　靖¶
葢草聖之為法也婉若銀鈎漂若驚鸞舒翼未發若舉¶
復安虫蛇蚴虬或徃或還頹阿那以羸形&ZX-1112b0;奮亹而桓¶
<pb:KR3k0043_WYG_078-15b>¶
桓及其逸遊眄嚮乍正乍邪騏驥暴怒逼其轡海水窊¶
隆揚其波𤣥熊對露於山岳飛燕相追而差池舉而察¶
之又似和風吹林偃草扇樹枝條從風轉相比附窈嬈¶
廉苫隨體散布紛擾擾以綺靡中持疑而猶豫𤣥螭狡¶
獸嬉其間騰猨飛鼬相奔趨陵魚奮尾駭龍反據投空¶
自竄張設牙距¶
　　　三十六書法　　　　　　　歐陽詢¶
排疊字欲其排疊踈密停均不可或濶或狹如壽臺畫¶
<pb:KR3k0043_WYG_078-16a>¶
筆麗嬴㸑系旁言旁之類八訣所謂分間布白又曰調¶
勻㸃畫是也髙宗書法所謂堆垜亦是也¶
避就避密就踈避險就易避逺就近欲其彼此映帶得¶
宜又如廬字上一撆既尖下一撆不當相同府字一筆¶
向下一筆向左逢字下辵拔出則上必作㸃亦避重叠¶
而就簡徑也¶
頂戴字之承上者多惟上重下輕者頂戴欲其得勢如¶
重疊壘藥鸞驚鷺鬐聲醫之類八訣所謂正如人上稱¶
<pb:KR3k0043_WYG_078-16b>¶
下戴又謂不可頭輕尾重是也¶
穿挿字畫交錯者欲其踈密長短大小勻停如中弗井¶
曲冊兼禹禺爽爾襄甬耳婁由垂車無密之類八訣所¶
謂四面停勻八邊具備是也¶
向背字有相向者有相背者各有體勢不可差錯相向¶
如非卯好知和之類是也相背如北兆肥根之類是也¶
偏側字之正者固多若有偏側欹斜亦當隨其字勢結¶
體偏有向右者如心戈衣幾之類向左者如夕朋乃勿¶
<pb:KR3k0043_WYG_078-17a>¶
少厷之類是也正而偏者如亥女丈又互不之類字法¶
所謂偏者正之正者偏之又其妙也八訣又謂勿令偏¶
側亦是也¶
挑&ZX-11112e;字之形勢有須挑&ZX-11112e;者如戈弋武丸氣之類如獻¶
勵散㫁左邊既多須得右邊&ZX-11112e;之又如省炙之類上偏¶
者須得下&ZX-11112e;之使相稱乃善¶
相讓字之左右或多或少須彼此相讓方為盡善如¶
馬旁系旁鳥旁諸字須左邊平直然後右邊可作字¶
<pb:KR3k0043_WYG_078-17b>¶
否則妨礙不便如䜌字以中央言字上畫短讓兩系¶
出如辦其中近下讓兩辛出如鷗鶠馳字兩旁俱是¶
上狹下濶亦當相讓使不妨礙然後為佳此類是也¶
補空如我哉字作㸃須對左邊實處不可與成㦸諸¶
戈字同如襲餐贛之類欲其四滿方正也如醴泉銘¶
建字是也¶
貼零如令今冬寒之類是也¶
粘合字之本相離開者即欲粘合使相著顧揖乃佳如¶
<pb:KR3k0043_WYG_078-18a>¶
諸偏旁字卧鑒非門之類是也¶
滿不要虛如園圃圖國囘包南隔目四勾之類是也¶
覆冒字之上大者必覆冒其下如雲頭穴宀&ZX-111855;頭奢金食¶
夅巷泰之類是也¶
意連字有形斷而意連者如之以心必小川州水求之¶
類是也¶
垂曳垂如都鄉卿幼夅之類是也曳如水支欠皮更辶¶
走民之類是也¶
<pb:KR3k0043_WYG_078-18b>¶
借換如醴泉銘祕字就示字右㸃作必字左㸃此借換¶
也黄庭經庭字與&ZX-1117e9;字亦借換也又如靈字法帖中或¶
作小或作&ZX-1117e9;亦借換也又如蘓之為蘇秋之為秌鵝之¶
為鵞之類為其字難結體故互換如此亦借換也所謂¶
東映西帶是也¶
増減字有難結體者或因筆畫少而増添如新之為新¶
建之為建是也或因筆畫多而減省如曹之為曺美之¶
為羙但欲體勢美茂不論古字當何如也¶
<pb:KR3k0043_WYG_078-19a>¶
應副字之㸃畫稀少者欲其彼此相映帶故必得應副¶
相稱而後可又如龍詩讎轉必一畫對一畫相應亦應¶
副也¶
撐拄字之獨立者必得撐拄然後勁健可觀如可下永¶
亨寜丁手司卉草矛巾千于弓之類是也¶
朝揖字之凡有偏旁者皆欲相顧兩文成字者為多如¶
鄒謝鋤儲與三體成字者尤欲相朝揖八訣所謂迎相¶
顧揖是也¶
<pb:KR3k0043_WYG_078-19b>¶
救應凡作字一筆纔落便當思第二三筆如何救應又¶
如何結裹書法所謂意在筆先文向思後是也¶
附麗字之形體有宜相附近者不可相離如形影飛赴¶
起超飲勉凡有文欠支旁者之類以小附大以少附多¶
是也¶
囘抱囘抱向左者曷丐易匊之類向右者如艮鬼包旭¶
他之類是也¶
包裹謂如園圃打圏之類四圍包裹也尚向上包下幽¶
<pb:KR3k0043_WYG_078-20a>¶
㓙下包上匱匡左包右句匈右包左之類是也¶
郤好謂其包裹鬬凑不致失勢結束停當皆得其宜也¶
小成大字以大成小者如冂辶下大者是也以小成大¶
則字之成形及其小字故謂之小成大如孤字只在末¶
後一乀寜字只在末後一勾欠字一拔戈字一㸃之類¶
是也¶
小大成形謂小字大字各有形勢也東坡先生曰大字¶
難於結宻而無間小字難於寛綽而有餘若能大字結¶
<pb:KR3k0043_WYG_078-20b>¶
宻小字寛綽則盡善盡美矣¶
小大大小書法曰大字促令小小字放令大自然寛綽¶
譬如日字之小難與國字同大如一字二字之踈亦欲¶
字畫與宻者相間必當思所以位置排布令相映帶得¶
宜然後為上或曰謂上小下大上大下小欲其相稱亦¶
一説也¶
左小右大此一節乃字之病左右大小欲其相停人之¶
結字易於左小而右大此與下二節皆字之病也¶
<pb:KR3k0043_WYG_078-21a>¶
左高右低左短右長此二節皆字之病不可左高右低¶
是為軃肩左短右長八訣所謂勿令左短右長是也¶
褊學歐書者易於作字狹長故此法欲其結束整齊收¶
歛緊宻排疊次第則有老氣書譜所謂宻為老氣此所¶
以貴於褊也¶
各自成形凡寫字欲其合而為一亦好分而異體亦好¶
由其能各自成形故也至於小大長短廣狹亦然要當¶
精詳也¶
<pb:KR3k0043_WYG_078-21b>¶
相管領欲其彼此顧盼不失位置上欲覆下下欲承上¶
左右亦然¶
應接字之㸃畫欲其互相應接兩㸃者如小八忄自相¶
應接三㸃者如系則左朝右中朝上右朝左四㸃如然¶
無字則兩旁二㸃相應中間相接又作心亦相應接至¶
於丿□水木州無之類亦然已上皆言其大略又在學¶
者能以意精詳觸類而長之可也¶
　　　論書　　　　　　　　　　禇遂良¶
<pb:KR3k0043_WYG_078-22a>¶
用筆當如印印泥如錐畫沙使其藏鋒書乃沉着當其¶
用鋒常欲透紙背¶
　　　草訣歌(附丹鉛/録一段)　　　　　　王羲之¶
草聖最為難龍蛇競筆端毫釐雖欲辨體勢更須完有¶
㸃方為水空挑却是言宀頭無左畔辶遶闕東邉長短¶
分知去微茫視每安步觀牛引足羞見羊蹅田六手宜¶
為稟七紅即是袁十朱知奉已三口代言宣左阜貝丁¶
反右刀寸㸃彎曽差頭不異歸浸體同觀孤殆通相似¶
<pb:KR3k0043_WYG_078-22b>¶
矛柔總一般采夆身近取熈照眼前看思惠魚如畫禾¶
乎手似年既防吉作古更慎達為連宁乃繁於叔侯兮¶
不減詹稱攝將屬倚某&ZX-111c41;借來旋慰賦真難别朔邦豈¶
易㕘常&ZX-112638;無用直宻上不須宀才畔詳牋牒水元看永¶
泉柬同東且異府象辱還偏才傍干成卉勾盤柬作闌¶
鄉卿隨口得愛鑿與奎全玉出頭為武干銜㸃是丹蹄¶
號應有法雲虐豈無傳盗意脚同適熊絃身似然矣其¶
頭少變兵共足雙聮莫寫包庸守勿書緑是縁謾將繩¶
<pb:KR3k0043_WYG_078-23a>¶
當臘休認寡為寛即脚猶如恐還身附近遷寒容審有¶
象憲害寘相牽滿外仍知備醫初尚類堅直須明謹解¶
亦合别荆前顙向戈牛始雞須下子先丿之非是乏&ZX-111818;木¶
可成材蕭鼠頭先辯寅賔腹裏推之加心上惡兆戴免¶
頭龜㸃急堪成㥯勾干認是卑壽宜圭與可齒記止加¶
司右邑月何異左方才亦為舉身為乙未登體用北之¶
路左言如借時還寸莫違草勾添反慶乙九貼人飛惟¶
末分憂夏就中識弟夷齊齋曽不較流染却相依或戒¶
<pb:KR3k0043_WYG_078-23b>¶
戈先設皋華脚預施睿虞元彷彿拒捉自依稀頂上哀¶
衾别胸中器谷非止知民倚氏不道樹多枝慮逼都來¶
近論臨勿妄窺起傍合用短遣上也同迷欲識髙齊馬¶
須知兕既兒寺專無失錯巢筆在思維丈畔微彎使孫¶
邊不緒絲莫教凡作願勿使雍為離醉碎方行處麗琴¶
初起時栽截當自記友發更須知忽訝劉如對從來缶¶
似垂含貪真不偶退邑尚參差減滅何曽誤黨堂未易¶
追女懐丹是母叟棄㸃成皮若謂涉同淺須教賤作師¶
<pb:KR3k0043_WYG_078-24a>¶
黿鼉鼂一類茶菊策更親非作渾如化功勞總若身示¶
衣尤可惑奄宅建相隣道&ZX-1119d4;呉難測竟充克有倫市於¶
増一㸃倉欲可同人數段情何宻曰甘勢則勻固雖防¶
夢蕳自合定浮淳添一車牛幸㸃三上下心㕘參全不¶
别閧巽豈曽分奪舊元無異嬴羸自有因而由問上㸃¶
早得幸頭門恥死休相犯貌朝喜共臨鹿頭真戴草狐¶
足乃疑心勿使微成漸奚容悶即昆作南觀兩甫求鼎¶
見棘林休助一居下棄奔七尚尊𨽻頭真似繫帛下即¶
<pb:KR3k0043_WYG_078-24b>¶
如禽溝渫皆從弋紙箋並用巾懼懐容易失㑹念等閒¶
并近息追微異喬商矞不羣欵頻終别白所取豈容昏¶
慼感威相等馭敦殷可親台名依召立敝類逐嚴分鄒¶
歇歌難見成幾賊易聞傅傳相競㸃畱辯首從心昌曲¶
終如魯食良末右吞改頭聊近體曹甚不同根舊説唐¶
同鴈嘗思孝似存掃搊休得混彭赴可相侵世老偏多¶
少謝衡正淺深酒花分水草技放别支文可愛郊鄰郭¶
徧宜諶友湛(丹鉛録草書百韻歌乃宋人編/成以示初學者託名於羲之)¶
<pb:KR3k0043_WYG_078-25a>¶
　　　三折筆　　　　　　　　　張懐瓘¶
鍾繇弟子宋翼每畫一波三折筆作一戈如百鈞弩作¶
一㸃如髙峰墜石作一牽如百歲枯藤作一放縱如驚¶
蛇入草此三折筆法¶
　　　題筆陣圖後　　　　　　　王羲之¶
夫紙者陣也筆者刀矟也墨者鍪甲也水硯者城池也¶
心意者將帥也本領者副將也結搆者謀略也颺筆者¶
吉㓙也出入者號令也屈折者殺戮也若欲書先乾研¶
<pb:KR3k0043_WYG_078-25b>¶
墨凝神静慮預想字形大小偃仰平直振動令筋骨相¶
連意在筆前然後作字若平直相似狀如筭子上下方¶
整前後齊平便不是書但得其㸃畫耳昔宋翼嘗作此¶
書翼師鍾繇叱之翼三年不敢見潛心改迹每作一波¶
嘗三過折筆毎作一㸃嘗隱鋒而為之予少學衛夫人¶
書將謂大能及渡江北游名山見李斯曹喜等書又之¶
許下見鍾繇梁鵠書洛下見蔡邕石經三體書從兄洽¶
處見張昶華岳碑始知學衛夫人書徒費年月遂改本¶
<pb:KR3k0043_WYG_078-26a>¶
師於衆碑學習焉時年五十有三恐風燭奄及聊遺教¶
於子孫耳可藏之石室千金勿傳非其人也¶
　　　書王羲之傳後　　　　　　唐太宗¶
書契之興肇乎中古繩文鳥迹不足可觀末代去朴歸¶
華舒牋㸃翰爭相誇尚競其工拙伯英臨池之妙無復¶
餘蹤師宜懸帳之竒罕有遺跡逮乎鍾王以降略可言¶
焉鍾雖擅美一時亦為逈絶論其盡善或有所疑至於¶
布纎濃分䟱宻霞舒雲卷無所間然但其體則古而不¶
<pb:KR3k0043_WYG_078-26b>¶
今字則長而逾制語其大量以此為瑕獻之雖有父風¶
殊非新巧觀其字勢䟱瘦如隆冬之枯樹覧其筆蹤拘¶
束若嚴家之餓𨽻其枯樹也雖槎枿而無屈伸其餓𨽻¶
也則羈羸而不放縱兼斯二者故翰墨之病歟蕭子雲¶
近出擅名江表然僅得成書無丈夫之氣行行若縈春¶
蚓字字如綰秋蛇卧王濛於紙中坐徐偃於筆下雖秃¶
千兎之翰聚無一毫之筋窮萬榖之皮歛無半分之骨¶
以兹播美非其濫名邪此數子者皆譽過其實所以詳¶
<pb:KR3k0043_WYG_078-27a>¶
察古今研精篆素盡善盡美其惟王逸少乎觀其㸃曳¶
之工裁成之妙烟霏露結狀若斷而還連鳯翥龍蟠勢¶
如斜而反直翫之不覺為倦覧之莫識其端心慕手追¶
此人而已其餘區區之類何足論哉¶
　　　書譜(附丹鉛續/録一段)　　　　　　孫過庭¶
夫自古之善書者漢魏有鍾張之絶晉末稱二王之妙¶
王羲之云頃尋諸名書鍾張信為絶倫其餘不足觀可¶
謂鍾張云沒而羲獻繼之又云吾書比之鍾張鍾當抗¶
<pb:KR3k0043_WYG_078-27b>¶
行或謂過之張草猶當雁行然張精熟池水盡墨假令¶
學人耽之若此未必謝之此乃推張邁鍾之意也考其¶
專擅雖未果於前規摭以兼通故無慙於即事評者云¶
彼之四賢古今特絶而今不逮古古質而今妍夫質以¶
代興妍因俗易雖書契之作適以記言而淳醨一遷質¶
文三變馳騖沿革物理常然貴能古不乖時今不同弊¶
所謂文質彬彬然後君子何必易雕宫於穴處反玉輅¶
於椎輪者乎又云子敬之不及逸少猶逸少之不及鍾¶
<pb:KR3k0043_WYG_078-28a>¶
張意者以為評得其綱紀而未詳其始卒也且元常專¶
工於𨽻書伯英尤精於草體彼之二美而逸少兼之擬¶
草則餘真比真則長草雖專工小劣而博涉多優總其¶
終始匪無乖互謝安素善尺牘而輕子敬之書子敬嘗¶
作佳書與之謂必存録安輒題後答之甚以為恨安嘗¶
問子敬卿書何如右軍答故當勝安云物論殊不爾子¶
敬又答時人那得知敬雖權以此辭折安所鍳自稱勝¶
父不亦過乎且立身揚名事資尊顯勝母之里曾參不¶
<pb:KR3k0043_WYG_078-28b>¶
入以子敬之豪翰紹右軍之筆札雖復粗傳楷則實恐¶
未克箕裘况乃假託神仙恥崇家範以斯成學孰愈面¶
墻後羲之徃都臨行題壁子敬密拭除之輒書易其處¶
私為不惡羲之還見乃歎曰吾去時真大醉也敬乃内¶
慙是知逸少之比鍾張則專博斯别子敬之不及逸少¶
無惑疑焉余志學之年畱心翰墨味鍾張之餘烈挹羲¶
獻之前規極慮專精時逾二紀有乖入木之術無間臨¶
池之志觀夫懸針垂露之異奔雷墜石之竒鴻飛獸駭¶
<pb:KR3k0043_WYG_078-29a>¶
之資鸞舞蛇驚之態絶岸頹峰之勢臨危據髙之形或¶
重若崩雲或輕如蟬翼導之則泉注頓之則山安纎纎¶
乎似初月之出天涯落落乎猶衆星之列河漢同自然¶
之妙有非力運之能成信可謂智巧兼優心手雙暢翰¶
不虛動下必有由一畫之間變起伏於鋒杪一㸃之内¶
殊䘐挫於毫芒况云積其㸃畫乃成其字曾不傍窺尺¶
牘俯習寸隂引班超以為辭援項籍而自滿任筆為體¶
聚墨成形心昏擬效之方手迷揮運之理求其研妙不¶
<pb:KR3k0043_WYG_078-29b>¶
亦謬哉然君子立身務修其本揚雄謂詩賦小道壯夫¶
不為况復溺思毫釐淪精翰墨者也夫潛神對奕猶摽¶
坐隱之名樂志垂綸尚體行藏之趣詎若功定禮樂妙¶
擬神仙猶埏埴之罔窮與工罏而並運好異尚竒之士¶
翫體勢之多方窮微測妙之夫得推移之奥賾著述者¶
假其糟粕藻鑒者挹其菁華固義理之㑹歸信賢達之¶
兼善者矣存精寓賞豈徒然與而東晉士人互相陶淬¶
至於王謝之族郄庾之倫縱不盡其神竒咸亦挹其風¶
<pb:KR3k0043_WYG_078-30a>¶
味去之滋永斯道愈微方復聞疑稱疑得末行末古今¶
阻絶無所質問設有所㑹緘秘已深遂令學者茫然莫¶
知領要徒見成功之美不悟所致之由或乃就分布於¶
累年向規矩而猶逺圖真不悟習草將迷假令薄解草¶
書麤傳𨽻法則好溺偏固自閡通規詎知心手㑹歸若¶
同源而異派轉用之術猶共樹而分條者乎加以趨變¶
適時行書為要題勒方富真乃居先草不兼真殆於專¶
謹真不通草殊非翰札真以㸃畫為形質使轉為情性¶
<pb:KR3k0043_WYG_078-30b>¶
草以㸃畫為情性使轉為形質草乖使轉不能成字真¶
虧㸃畫猶可記文迴互雖殊大體相涉故亦傍通二篆¶
俯貫八分包括篇章涵泳飛白若毫釐不察則胡越殊¶
風者焉至如鍾繇𨽻竒張芝草聖此乃專精一體以致¶
絶倫伯英不真而㸃畫狼籍元常不草而使轉縱横自¶
兹以降不能兼善者有所不逮非專精也雖篆𨽻草章¶
工用多變濟成厥美各有攸宜篆尚婉而通𨽻欲精而¶
密草貴流而暢章務檢而便然後凜之以風神温之以¶
<pb:KR3k0043_WYG_078-31a>¶
妍潤鼓之以枯勁和之以閑雅故可達其情性形其哀¶
樂驗燥濕之殊節千古依然體老壯之異時百齡俄頃¶
嗟乎不入其門詎窺其奥者也又一時而書有乖有合¶
合則流媚乖則彫踈略言其由各有其五神怡務閑一¶
合也感惠徇知二合也時和氣潤三合也紙墨相發四¶
合也偶然欲書五合也心遽體畱一乖也意違勢屈二¶
乖也風燥日炎三乖也紙墨不稱四乖也情怠手闌五¶
乖也乖合之際優劣互差得時不如得器得器不如得¶
<pb:KR3k0043_WYG_078-31b>¶
志若五乖同萃思遏手蒙五合交臻神榮筆暢暢無不¶
適䝉無所從當仁者得意忘言罕陳其要企學者希風¶
叙妙雖述猶踈徒立其功未敷厥㫖不揆庸昧輒效所¶
明庶欲𢎞既徃之風規導將來之器識除繁去濫覩迹¶
明心者焉代有筆陣圖七行中畫執筆三年圖貌乖舛¶
㸃畫湮訛頃見南北流傳疑是右軍所製雖則未詳真¶
偽尚可發啟童蒙既常俗所存不藉編録至於諸家勢¶
評多涉浮華莫不外狀其形内迷其理今之所撰亦無¶
<pb:KR3k0043_WYG_078-32a>¶
取焉若乃師宜官之髙名徒彰史牒邯鄲淳之令範空¶
著縑緗暨乎崔社以來蕭羊已徃代祀綿逺名氏滋繁¶
或籍甚不渝人亡業顯或憑附増價身謝道衰加以糜¶
蠧不傳搜秘將盡偶逢鑒賞時亦罕窺優劣紛紜殆難¶
覼縷其有顯聞當代遺跡見存無俟抑揚自標先後且¶
六文之作肇自軒轅八體之興始於嬴正其來尚矣厥¶
用斯𢎞但今古不同妍質懸隔既非所習又亦略諸復¶
有龍蛇雲露之流龜鶴花英之類乍圖真於率爾或寫¶
<pb:KR3k0043_WYG_078-32b>¶
瑞於當年巧涉丹青工虧翰墨異夫楷式非所詳焉代¶
傳羲之與子敬筆勢論十章文鄙理踈意乖言拙詳其¶
㫖趣殊非右軍且右軍位重才髙調清詞雅聲塵未冺翰¶
牘仍存觀夫致一書陳一事造次之際稽古斯在豈有¶
貽謀令嗣道叶義方章則頓虧一至於此又云與張伯¶
英同學斯乃更彰虛誕若指漢末伯英時代全不相接¶
必有晉人同號史傳何其寂寥非訓非經宜從棄擇夫¶
心之所達不易盡於名言言之所通尚難形於紙墨粗¶
<pb:KR3k0043_WYG_078-33a>¶
可彷彿其狀綱紀其辭冀酌希夷取㑹佳境闕而未逮¶
請俟將來今撰執使轉用之由以袪未悟執謂深淺長¶
短之類是也使謂縱横牽掣之類是也轉謂鉤鐶盤紆¶
之類是也用謂㸃畫向背之類是也方復㑹其數法歸¶
於一途編列衆工錯綜羣妙舉前人之未及啓後學於¶
成規窺其根源析其枝派貴使文約理贍迹顯心通披¶
卷可明下筆無滯詭辭異説非所詳焉然今之所陳務¶
禆學者但右軍之書代多稱習良可據為宗匠取立指¶
<pb:KR3k0043_WYG_078-33b>¶
歸豈惟㑹古通今亦乃情深調合致使摹搨日廣研習¶
歲滋先後著名多從散落歴代孤紹非其效歟試言其¶
由略陳數意如樂毅論黄庭經東方朔畫讚太師箴蘭¶
亭集序告誓文斯並代俗所傳真行絶致者也寫樂毅¶
則情多怫欝書畫讚則意涉瓌竒黄庭經則怡懌虚無¶
太師箴又從横争折暨乎蘭亭興集思逸神超私門誡¶
誓情拘意慘所謂涉樂方笑言哀已歎豈惟駐想流波¶
將貽嘽喛之奏馳神睢渙方思藻繪之文雖其目擊道¶
<pb:KR3k0043_WYG_078-34a>¶
存尚或心迷議舛莫不强名為體共習分區豈知情動¶
形言取㑹風騷之意陽舒隂慘本乎天地之心既失其¶
情理乖其實原夫所致安有體哉夫運用之方雖由己出¶
規模所設信屬目前差之一毫失之千里苟知其術適¶
可兼通心不厭精手不忘熟若運用盡於精熟規矩闇¶
於胸襟自然容與徘徊意先筆後瀟洒流落翰逸神飛¶
亦猶𢎞羊之心預乎無際庖丁之目不見全牛嘗有好¶
事就吾求習吾乃粗舉綱要隨而授之無不心悟手從¶
<pb:KR3k0043_WYG_078-34b>¶
言忘意得縱未窺於衆術斷可極於所治矣若思通楷¶
則少不如老學成規矩老不如少思則老而逾妙學乃¶
少而可勉勉之不已抑有三時時然一變極其分矣至¶
如初學分布但求平正既知平正務追險絶既能險絶¶
復歸平正初謂未及中則過之後乃通㑹通㑹之際人書¶
俱老仲尼云五十知命七十從心故以達夷險之情體權¶
變之道亦猶謀而後動動不失宜時然後言言必中理¶
矣是以右軍之書末年多妙當縁思慮通審志氣和平¶
<pb:KR3k0043_WYG_078-35a>¶
不激不厲而風規自逺子敬已下莫不鼓努為力摽致¶
成體豈獨工用不侔亦乃神情懸隔者也或有鄙其所¶
作或乃矜其所運自矜者將窮性域絶於誘進之途自¶
鄙者尚屈情涯必有可通之理嗟乎葢有學而不能未¶
有不學而能者也考之即事斷可明焉然消息多方性¶
情不一乍剛柔以合體忽勞逸以分軀或恬澹雍容内¶
涵筋骨或折挫槎枿外耀鋒芒察之者尚精擬之者貴¶
似况擬不能似察不能精分布猶踈形骸未檢躍泉之¶
<pb:KR3k0043_WYG_078-35b>¶
態未覩其妍窺井之談已聞其醜縱欲唐突羲獻誣罔¶
張鍾安能掩當年之目杜將來之口慕習之輩尤宜慎¶
諸至有未悟淹畱偏追勁疾不能迅速翻效遲重夫逕¶
速者超逸之機遲畱者賞會之致將反其速行臻㑹美¶
之方專溺於遲終爽絶倫之妙能速不速所謂淹畱因¶
遲就遲詎名賞㑹非其心閒手敏難以兼通者焉假令¶
衆妙攸歸務存骨氣骨既存矣而遒潤加之亦猶枝榦¶
扶踈凌霜雪而彌勁花葉鮮茂與雲日而相輝如其骨¶
<pb:KR3k0043_WYG_078-36a>¶
力偏多遒麗葢少則若枯槎架險巨石當路雖妍媚云¶
闕而體質存焉若遒麗居優骨氣將劣譬夫芳林落蕋¶
空照灼而無依蘭沼漂萍徒青翠而奚託是知偏工易¶
就盡善難求雖學宗一家而變成多體莫不隨其性欲¶
便以為姿質直者則徑侹不遒剛狠者又崛強無潤矜¶
歛者弊於拘束脱易者失於規矩温柔者傷於軟緩躁¶
勇者過於剽廹狐疑者溺於滯澁遲重者終於蹇鈍輕¶
瑣者染於俗史斯皆獨行之士偏翫所乖易曰觀乎天¶
<pb:KR3k0043_WYG_078-36b>¶
文以察時變觀乎人文以化成天下况書之為妙近取¶
諸身假令運用未周尚虧工於秘奥而波瀾之際已濬¶
發於靈臺必能旁通㸃畫之情博究始終之理鎔鑄蟲¶
篆陶鈞草𨽻體五材之並用儀形不極象八音之迭起¶
感㑹無方至若數畫並施其形各異衆㸃齊列為體互¶
乖一㸃成一字之規一字乃終篇之准違而不犯和而¶
不同畱不常遲遣不恒疾帶燥方潤將濃遂枯泯規矩¶
於方圓遁鉤繩之曲直乍顯乍晦若行若藏窮變態於¶
<pb:KR3k0043_WYG_078-37a>¶
毫端合情詞於紙上無間心手忘懐楷則自可背羲獻¶
而無失違鍾張而尚工譬夫絳樹青琴殊姿共艶隨珠¶
和璧異質同妍何必刻鵠圖龍竟慙真體得魚獲兎猶¶
恡筌蹄聞夫家有南威之容乃可論於淑媛已有龍泉¶
之利然後議於斷割語過其分實累樞機吾嘗盡思作¶
書謂為甚合時稱識者輒以引示其中巧麗曾不畱目¶
或有誤失翻被嗟賞既昧所見尤喻所聞或以年職自¶
髙輕致陵誚余乃假之以緗縹題之以名目則賢者改¶
<pb:KR3k0043_WYG_078-37b>¶
觀愚夫繼聲競賞毫末之竒罕議鋒端之失猶惠侯之¶
好偽似葉公之懼真是知伯子之息流波葢有由矣夫¶
蔡邕不謬賞孫陽不妄顧者以其𤣥鑒精通故不滯於¶
耳目也向使竒音在爨庸聽驚其妙響逸足伏&ZX-111c4c;凡識¶
知其絶羣則伯喈不足稱伯樂未可尚也至若老姥遇¶
題扇初怨而後請門生獲書机父削而子懊知與不知¶
也夫士屈於不知己而伸於知己彼不知也曷足怪乎¶
故莊子曰朝菌不知晦朔蟪蛄不知春秋老子云下士¶
<pb:KR3k0043_WYG_078-38a>¶
聞道大笑之不笑之則不足以為道也豈可執氷而咎¶
夏蟲哉自漢魏以來論書者多矣妍蚩雜揉條目糾紛¶
或重述舊章了不殊於既徃或苟興新説竟無益於將¶
來徒使繁者彌繁闕者仍闕今撰為六篇分成兩卷第¶
其工用名曰書譜庶使一家後進奉以規模四海知音¶
或存觀省緘秘之㫖余無取焉(丹鉛續錄宋太宗刻淳/化帖命侍書王著擇取)¶
(著於章草諸帖形近篆籒者皆去之識者已笑其俗所/載索靖二帖脉土處農姬業掌稷猶有古意及計來東)¶
(言展有期則但行草而已東書堂帖又去其前而存其/後其所謂至言不出俗言勝耶孫過庭論書必傍通二)¶
<pb:KR3k0043_WYG_078-38b>¶
(篆俯貫八分包括章草涵泳飛白嗚呼必如是而後為/精藝也不然則刻鵠圖龍竟慙真體得魚獲兎猶恡筌)¶
(蹄未免/凡近耳)¶
　¶
　¶
　¶
　¶
　¶
　稗編卷七十八¶
