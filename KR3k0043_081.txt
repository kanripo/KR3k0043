# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.561615
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十一
<pb:KR3k0043_WYG_081-1a>¶
欽定四庫全書¶
　稗編卷八十一　　　　　明　唐順之　撰¶
　　文藝十(書法/)¶
　　　論六書製作之原　　　　　爻　侗¶
夫文生於聲者也有聲而後形之以文義與聲俱然非¶
生於文也生民之始弗可考也已以理而逆之被髮裸¶
形擊剥挽削以為衣食其氣未柔若禽獸然其知未闢¶
若嬰兒然僅能號呼其欲惡喜怒以相告詔而已矣稍¶
<pb:KR3k0043_WYG_081-1b>¶
益有知然後漸能名命百物而號召之聲稍備矣文字¶
未興也其類滋其治繁而不可以莫之徵也然後結繩¶
之治興焉治益繁巧益生故有刻畫竹木以為識者今¶
蠻夷與俚俗不識文字者猶或用之所謂契也契不足¶
以盡變於是象物之形指事之狀而刻畫之以配事物¶
之名而簡牘刀筆興焉所謂書也象形指事猶不足以¶
盡變轉注㑹意以益之而猶不足也無所取之取諸其¶
聲而已矣是故各因其形而龤之以其聲木之形可象¶
<pb:KR3k0043_WYG_081-2a>¶
也而其别若松若栢者不可悉象故借公以龤松之聲¶
借百以龤栢之聲水之形可象也而其别若江若河者¶
不可悉象故借工以龤江之聲借可以龤河之聲所謂¶
龤聲也五者猶不足以盡變故假借以通之而後文字¶
之用備焉六書之義雖不同皆以形聲而已矣六書不¶
必聖人作也五方之民言語不同名稱不一文字不通¶
聖人者作命神瞽焉同其文字釐其煩慝總其要歸而¶
已矣夫文聲之象也聲文之鳴也有其文則有其聲有¶
<pb:KR3k0043_WYG_081-2b>¶
其聲則有其文聲與文雖出於人亦各其自然之徵也¶
有有形而有聲者有有事而有聲者有有意而有聲者¶
有形而有聲者象其形而聲從之求其義於形可也有¶
事而有聲者指其事而聲從之求其義於事可也有意¶
而有聲者㑹其義意而聲從之求其義於意可也是三¶
者雖不求諸聲猶未失其義也至於龤聲則非聲無以¶
辨義矣雖然龤聲者猶有宗也譬若人然雖不知其名¶
猶可以知其姓雖不察其精猶未失其粗者也至於假¶
<pb:KR3k0043_WYG_081-3a>¶
借則不可以形求不可以事指不可以意㑹不可以類¶
便直借彼之聲以為此之聲而已耳求諸其聲則得求¶
諸其文則惑不可不知也書學既廢章句之士知因言¶
以求意矣未知因文以求義也訓詁之士知因文以求¶
義矣未知因聲以求義也夫文字之用莫便於龤聲莫¶
變於假借因文以求義而不知因聲以求義吾未見其¶
能盡文字之情也周禮九嵗則屬瞽史聲耳治也書目¶
治也瞽史協修而後耳目之政不爽故侗嘗謂當先叙¶
<pb:KR3k0043_WYG_081-3b>¶
其聲次叙其文次叙其名然後制作之道備矣聲形而¶
上者也文形而下者也非文則無以著其聲故先文而¶
繼以聲聲陽也文隂也聲為經文為緯聲圍圜而文方¶
聲&ZX-11284d;而文不足天下之物猶有出於六書之外者乎其¶
寡已矣凡天地萬物之載具於書能治六書者其知所¶
以治天地萬物矣許氏之為書也不以求辨異故其部¶
居殽雜不以宗統同故其本末離椒凡予之為書也方¶
以類聚物以羣分于以聯子于以聯孫以辨其衆以統¶
<pb:KR3k0043_WYG_081-4a>¶
其宗宗統同衆辨異故眂繁若寡而御萬若一天地萬¶
物之富不可勝窮也以是書而求之則若數二三焉故¶
曰知治六書者其知所以治天地萬物矣¶
　　　用筆賦　　　　　　　　　王羲之¶
秦漢魏至今隸書其唯鍾繇草有黄綺張芝至於用筆¶
神妙不可得而詳悉也夫賦以布諸懐抱擬形於翰墨¶
也辭云何異人之挺發集衆美而含章馳鳳門而獸據¶
浮碧水而龍驤滴秋露而垂玉摇春條而不長飄飄逺¶
<pb:KR3k0043_WYG_081-4b>¶
逝浴天池而頡頏翺翔弄翮凌輕霄而接行詳其真體¶
正作髙强勁實方圓窮金石之麗纖麤盡凝脂之宻藏¶
骨抱筋含文包質沒沒汨汨若濛汜之落銀鉤耀耀晞¶
晞狀扶桑之掛朝日或有飄颻騁巧其若自然包羅羽¶
客總括神仙季氏韜光隱㳺龍而怡情王喬脫屣歘飛¶
鳬而上征或改變駐筆破真成草養徳儼如威而不猛¶
遊絲斷而還續龍鸞羣而不諍髪指冠而皆裂據純鉤¶
而耿耿忽爪割兮互裂復交結而成族若長天之陣雲¶
<pb:KR3k0043_WYG_081-5a>¶
如倒松之臥谷時滔滔而東注乍紐山兮暫塞射雀目¶
以施巧拔長蛇兮盡力草草渺渺或連或絶如花亂飛¶
遥空舞雪時行時止或卧或蹷透嵩華兮不髙踰懸&ZX-1117e9;¶
兮非越信能經天緯地毘助王猷躭之翫之功積山丘¶
吁嗟秀逸萬代嘉休顯允哲人于今鮮儔共六合而俱¶
永與兩曜而同流鬱髙峰兮偃葢如萬歳兮千秋¶
　　　草書勢(附朱長/文一條)　　　　　　袁　昂¶
昔秦時諸侯爭長簡檄相𫝊望烽走驛以篆𨽻之難不¶
<pb:KR3k0043_WYG_081-5b>¶
救其速遂作赴急之書葢今草書也其先出自杜氏以¶
張為祖以衛為父索范者伯叔也二王父子可為兄弟¶
矣薄為庻息羊為僕隸因而叙之亦不失倉公觀鳥迹¶
之措意耶但體有疎宻意有倜儻或有飛走流注之勢¶
驚竦峭絶之氣滔滔閑雅之容卓犖軼宕之志百體千¶
形巧媚爭呈豈可一槩而論哉因為之狀疾若驚蛇之¶
失道遲若渌水之徘徊緩則鴉行急則鵲厲抽如雉踞¶
㸃如兎擲乍駐乍引任意所為或麤或細隨態運竒雲¶
<pb:KR3k0043_WYG_081-6a>¶
集水散風廻電馳及其成也麤而有筋似蒲萄之蔓延¶
女蘿之繁縈澤蛇之相絞山熊之對爭若舉翅而不飛¶
欲走而還停狀雲山之有𤣥玉河漢之有列星厥體難¶
窮其類多容婀娜如削弱栁孤聳如裊長松婆娑而同¶
舞鳳宛轉而似蟠龍縱横如結聯綿如繩流離似繡磊¶
落如綾暐暐&ZX-11187d;&ZX-11187d;奕奕翻翻或卧而似倒或立而似顛¶
斜而復正斷而還連若白水之逰羣魚叢林之掛騰猿¶
狀衆獸之逸原陸飛鳥之戱晴天象烏雲之罩恒嶽紫¶
<pb:KR3k0043_WYG_081-6b>¶
霧之出衡山巉巗若&ZX-111b5a;血脉如泉文不謝於波瀾義不¶
愧於深淵𫝊志意於君子狀欵曲於人間葢略言其梗¶
槩未足稱其要妙焉(朱長文曰張彦逺以草書勢為右/軍自叙按篇中云二王父子可為)¶
(兄弟薄為庶息羊為僕隸乃在晉宋之後/以此言之殆袁昂輩所作耳必非右軍也)¶
　　　論書指意　　　　　　　　唐太宗¶
夫字以神為精魄神若不和則字無態度也以心為筋¶
骨心若不堅則字無勁健也以副毛為皮膚副若不圓¶
則字無温潤也所資心副相參神氣冲和為妙今比重¶
<pb:KR3k0043_WYG_081-7a>¶
明輕用指腕不如用鋒芒用鋒芒不如用冲和之氣自¶
然手腕輕虚則鋒&ZX-111a53;沉静夫心合於氣氣合於神心之¶
用也心必静而已矣虞安吉云夫未解書意者一㸃一¶
畫皆求象本乃轉自取拙豈是書耶縱放類本體樣奪¶
真可圖其字形未可稱解筆意此乃類乎効嚬未入西¶
施之奥室也故其始學得其麤未得其精太緩者滯而¶
無筋太急者病而無骨横毫側管則鈍慢而肉多竪筆¶
直鋒則乾枯而孤露及其悟也心動而手均圎者中䂓¶
<pb:KR3k0043_WYG_081-7b>¶
方者中矩粗而能銳細而能壯長者不為有餘短者不¶
為不足思與神㑹同乎自然不知所以然而然矣¶
　　　評右軍書¶
夫學書者先須知有王右軍絶妙得意處真書樂毅論¶
行書蘭亭草書十七帖勿令有死㸃畫書之道也凡學¶
書之法神彩為上形質次之兼之者便到古人以斯言¶
之豈易多得必使心㤀於筆手㤀於書心手遺情書不¶
㤀想要在求之不得考之即彰(唐太/宗)¶
<pb:KR3k0043_WYG_081-8a>¶
右軍書每不同以變格難儔書樂毅論太史箴體皆正¶
直有忠臣烈士之象告誓文曹娥碑其容憔悴有孝子¶
順孫之象逍遥篇孤鴈賦迹逺趣髙有拔俗抱素之象¶
畫像贊洛神賦姿儀雅麗有矜莊嚴肅之象皆有義以¶
成字非得意以獨妍(李嗣/真)¶
庾翼少時書與右軍齊名右軍後進庾猶不忿與都下¶
人書云小兒輩厭家雞愛野鶩皆學逸少書後以為伯¶
英復生(南/史)¶
<pb:KR3k0043_WYG_081-8b>¶
　　　論蘭亭為真行之祖　　　　黄庭堅¶
羲之蘭亭草號為最得意宋齊間不聞稱道永師晩出¶
此書諸儒皆推其真行之祖所以唐太宗必欲得之其¶
後公私相盜至於發冢今遂亾之定武本葢得髣髴褚¶
庭誨所臨極肥洛陽張景元斸地得缺石極痩定武則¶
肥不剰肉痩不露骨猶可想其風流三石刻皆有佳處¶
不必寳已有而非彼也¶
　　　荅梁武帝評　　　　　　　袁　昂¶
<pb:KR3k0043_WYG_081-9a>¶
奉勑遣臣評古今書臣愚短豈敢輒量江海但天㫖委¶
臣斟酌是非謹品字法如前今法帖第五卷知果書此¶
一叚謂為梁武帝評中興館閣書亦曰然誤也其畧云¶
王僧䖍書猶如王謝家子弟縦復不端正奕奕皆有一¶
種風流王子敬書如河朔少年光恱舉體沓拖而不可¶
耐羊欣書似婢作夫人不堪位置而舉止羞&ZX-111c9f;終不似¶
真阮研書如貴胄失品次不復排突英賢王儀同書如¶
晉安帝非不處尊位而都無神明殷均書如髙麗人抗¶
<pb:KR3k0043_WYG_081-9b>¶
浪非不有意氣而姿顔自乏精味徐淮南書如南岡士¶
夫徒尚風軌不免寒乞陶隠居書如吳興小兒形狀未¶
成長而骨體甚峭快吳施書如新亭傖父一往揚州逢¶
人共語便意態出栁産書如深山道士見人便欲退縮¶
曹喜書如經論道士言不可絶王右軍書字勢雄强如¶
龍跳天門虎卧鳳閣故厯代寳之永以為訓蔡邕書骨¶
氣洞達爽爽如有神力程曠平書如鴻鵠弄趐頡頏布¶
置初雲之見白日蕭思話書如舞女低腰仙人嘯樹李¶
<pb:KR3k0043_WYG_081-10a>¶
鎮東書如芙蓉之出水文綵如縷金桓𤣥書如快馬入¶
陣隨人屈曲豈須文譜范懐約真書有力草書無功故¶
知簡牘非易皇象書如韻音繞梁孤飛獨舞孔琳之書¶
如散花空中流徽自得李巗之書如縷金素月屈玉自¶
照薄紹之書如龍逰在霄繾綣可愛崔子玉書如危峯¶
阻日孤松單枝邯鄲淳書應䂓入矩方圎乃成師宜官¶
書如鵬翔未息翩翩自逝梁鵠書如龍威虎震劍㧞弩¶
張張伯英書如武帝愛道憑虚欲仙衛恒書如挿花舞¶
<pb:KR3k0043_WYG_081-10b>¶
女援鏡笑春索靖書如飄風忽舉鷙鳥乍飛鍾繇書如¶
雲鶴遊天羣鴻戯海行間茂宻實亦難過¶
　　　評十四家　　　　　　　　米　芾¶
米元章采隋唐至本朝得一十四家續之僧智果書雖¶
氣骨清健大小相雜如十四五貴胄褊性方循繩墨忽¶
越䂓矩褚遂良書如馭熟戰馬舉動從人意而别有一¶
種驕色虞世南如學休糧道士神宇雖清而體氣疲薾¶
歐陽詢如新瘥病人顔色憔悴舉動辛勤栁公權如深¶
<pb:KR3k0043_WYG_081-11a>¶
山道士修養已成神氣清健無一㸃塵俗顔真卿如項¶
羽掛甲樊噲排突硬弩欲張鐵柱特立昂然有不可犯¶
之色李邕如乍富小民舉動屈强禮節生疎徐浩如藴¶
徳之士動容溫厚舉止端正敦尚名節體氣純白沈𫝊¶
師如龍逰天表虎踞溪傍神情自若骨法清虚周越如¶
輕薄少年舞劒氣勢雄健而鋒刃交加錢易如美丈夫¶
肌體充恱神氣清秀蔡襄如少年女子訪雲尋雨體態¶
嬌嬈行歩輕緩多飾繁華蘓舜欽如五陵少年駿馬青¶
<pb:KR3k0043_WYG_081-11b>¶
衫醉眠芳草狂歌翫樂張友直如宫女挿花嬪嬙對鏡¶
端正自然别有一種嬌態¶
　　　書說　　　　　　　　　　黄庭堅¶
余在黔南時甚覺書字綿弱及移戎州見舊書多可憎¶
大槩十字中有三四差可耳今方悟古人沉著痛快之¶
語但難為知音耳　心能轉腕手能轉筆書字便如人¶
意古人工書無他異但能用筆耳　余嘗評書字中有¶
筆如禪家句中有眼至如右軍如湼盤經說伊字具三¶
<pb:KR3k0043_WYG_081-12a>¶
眼也此要須人自體㑹得不可見立論便興諍也　王¶
氏書法以為如錐畫沙如印印泥葢言鋒藏筆中意在¶
筆前耳承學之人更用蘭亭永字以開字中眼目能使¶
學家多拘忌成一種俗氣要之右軍二言羣言之長也¶
　東坡先生云大字難於結宻而無間小字難於寛綽¶
而有餘寛綽而有餘如東方朔畵像贊樂毅論蘭亭禊¶
事詩叙先秦古器科斗文字結宻而無間如焦山崩崖¶
瘞鶴銘永州磨崕中興頌李斯嶧山刻秦始皇及二世¶
<pb:KR3k0043_WYG_081-12b>¶
皇帝詔近世兼二美如楊少師之正書行草徐常侍之¶
小篆此雖難為俗者言要歸畢竟如此如人眩時五色¶
無主及其神澄意定青黄皂白亦自燦然字書時時臨¶
模可得形似大要多取古書細看令入神乃到妙處唯¶
用心不雜廼是入神要路　凡學書欲先學用筆用筆¶
之法欲雙鈎囘腕掌虚指實以無名指倚筆則有力古¶
人學書不盡臨摹張古人書於壁間觀之入神則下筆¶
時筆隨人意大抵書如人有精神細觀則部伍皆中度¶
<pb:KR3k0043_WYG_081-13a>¶
耳學字既成且養於心中無俗氣然後可作以示人為¶
楷式凡作字須熟觀魏晉人書會之於心自得古人筆¶
法也欲學草書須精真書知下筆向背則識草書不難¶
工矣　筆力同中有異異中有同後百年如有别書者¶
廼解余語耳張長史折釵股顔太師屋漏痕王右軍錐¶
畫沙印印泥懐素飛鳥出林驚蛇入草索靖銀鈎蠆尾¶
固是一筆心不知手手不知心法耳若有心與能者爭¶
衡後世不朽則與書工藝史同功矣凡書要拙多于巧¶
<pb:KR3k0043_WYG_081-13b>¶
近世少年作字如新婦子粧梳百種㸃綴終無烈婦態¶
也　肥字須要有骨痩字須要有肉古人學書學其二¶
處今人學書肥痩皆病又嘗偏得其人醜惡處如今人¶
作顔體廼其可慨然者　囘党柏舟書曰書字已佳但¶
疑是單鈎肘擘著紙故尚有拘局不放浪意態耳大槩¶
書字楷法欲如快馬斫陣草法欲左規右矩此古人妙¶
處也　余寓居開元寺之怡偲堂坐見江山每於此中¶
作草似得江山之助然顛長史狂僧皆倚酒而通神入¶
<pb:KR3k0043_WYG_081-14a>¶
妙余不飲酒忽十五年雖欲善其事而器不利行筆處¶
時時蹇蹶計遂不得復如醉時書也顧况詠白髪出嫁¶
宫人云凖擬人看似舊時山谷草書無廼似之　晁美¶
叔嘗背議予書唯有韻爾至於右軍波戈㸃畫一筆無¶
也有附予者𫝊若言於陳留予笑之曰若美叔即與右¶
軍合者優孟抵掌說談廼是孫叔敖爾耶往嘗有丘敬¶
和者摹放右軍書筆意亦潤澤便為繩墨所縛不得左¶
右予嘗贈之詩中有句云字身藏頴秀勁清問誰學之¶
<pb:KR3k0043_WYG_081-14b>¶
果蘭亭大字無過瘞鶴銘晩有石崖頌中興小字莫作¶
癡凍蠅樂毅論勝遺教經随人作計終後人自成一家¶
始逼真不知美&ZX-111a32;嘗聞此論乎¶
　　　論書法　　　　　　　　　趙孟堅¶
學唐不如學晉人皆能言之夫豈知晉不易學學唐尚¶
不失規矩學晉不從唐人多見不知量也僅能欹斜雖¶
欲媚而不媚翻成畵虎之犬耳何也書字當立間架墻¶
壁則不骩骳思陵書法未嘗不圓熟要之於間架墻壁¶
<pb:KR3k0043_WYG_081-15a>¶
處不著工夫此理可為識者道近得北方舊本虞永興¶
破邪論序愛而不知其惡也故為此說正坐無墻壁也¶
右軍樂毅畫贊蘭亭最真一一有墻壁者右軍一榻直¶
下是也李瑋家開皇帖行書之祖於此最昭昭化度及¶
魯公離惟得此法左右隂陽極明麗丁道護啟法寺碑¶
筆右方直下最具此法學者當垂情如此下筆則妍麗¶
方直端重楷正昧此則癡鈍墨猪矣黄庭賀㨗有鍾體¶
雖微欹側隠然亦有墻壁力命表勁利更髙學者毋但¶
<pb:KR3k0043_WYG_081-15b>¶
狥俗而不究本唯遺教經宛然是經生筆了無神明决¶
非羲筆正如率更之玩長孫無忌面無日團團也識此¶
已又識破懐仁聖教之流入院體也其逸筆處世謂之¶
小正書此書官告體蘭亭玉潤霜寒諸帖即無此逸筆¶
不知懐仁從何取入使後人未倣羲帖先為此態觀之¶
可惡其流於蘭溪經藏記烏龍廟記僧有交之集書極¶
矣又須戒徐㑹稽之濁戒李北海之狂濁在跛偃狂在¶
欹斜唯張従申得大令之通暢無二公之流弊且世云¶
<pb:KR3k0043_WYG_081-16a>¶
㑹稽法自蘭亭出蘭亭即無偃筆也又云北海深悟大¶
令大令不若是之欹跛也跛偃之弊流而為坡公欹斜¶
之弊流而為元章父子矣且如吳𫝊朋深得諸葛禎瑶¶
臺寺碑筆法的是蘭亭中出矣公又生出一節病每下¶
竪筆不直榻下乃仰筆尖鋒全無氣骨皆清和之弊為¶
隘不恭學者更切自防之自㸃檢之朋友相警悟之前¶
修長中之短亦無畏友以覺其非耳故予深信間架墻¶
壁為要也余自謂學古人當勤媚今人當無心可也中¶
<pb:KR3k0043_WYG_081-16b>¶
興後朱壑巖横斜顛倒幾若楊少師孫勤川規矩恐下¶
筆不中觀者元章曰奴書耳朱吾所取孫吾所戒更從¶
識者評○學隸楷於魏晉之下邈乎無以稽也縱有羲¶
繇之蹟號存世者唯樂毅海宇秣陵本爾其唐元度魚¶
帖本己非古本文次有徳州畫像贊而已若所謂力命¶
表固繇精筆古勁幾不入俗眼然尊之敬之未容而友¶
之也黄庭固類繇欹側不中繩墨未學唐人而事此徒¶
成畫虎類犬然則欲從入道於楷何從曰僅有三焉化¶
<pb:KR3k0043_WYG_081-17a>¶
度九成廟堂耳晉宋而下分而南北有丁道䕶襄陽啟¶
法寺興國寺二石啟法最精歐虞之所自出興國粗甚¶
如出兩手天不夀精而夀粗良可嘆也北方多朴有𨽻¶
體無晉逸雅謂之氊裘氣至合於随書同文軌開皇大¶
業以逮武徳之末貞觀之初書石無一可議此古今集¶
大成之時也於是虞歐大宏厥聲始者虞於龍聖道塲¶
歐於姚辨等刻亦未臻絶詣也及孔子廟堂碑飛来白¶
鶴詩虞為法於世矣化度九成歐獨歩於時矣今求楷¶
<pb:KR3k0043_WYG_081-17b>¶
法舎此三者是南轅而北轍矣三書之法在平正恬澹¶
分間布帛行筆停勻且如横書必兩頭均平不可如俗¶
書左低右昂搭手從左原過此在八訣所謂千里陣雲¶
者也起筆既成冗類如鑿如錐則有泛冗錐則尖既不¶
尖又必帶冗斯為妙絶及至書到右方住處捺筆不可¶
向下須擁起向上於下如繩直其左方主筆之竪亦結¶
筆在左穿心竪筆是也捺筆直下到立筆處微捺使鋒¶
向左如畫之右肩突出鋒在上竪筆則突出鋒在左也¶
<pb:KR3k0043_WYG_081-18a>¶
又於十字處如中字牛字年字凡是一横一直中停者¶
皆當著心凝然正直平均不可使一髙一低一斜一欹¶
少渉世俗守此法既牢則凡施之間架自然平均使不¶
俗氣俗之從生始於徐浩也知蘭亭韻致取有映帶不¶
知先自背了繩墨欹斜跛偃雖有態度何取態度者書¶
法之餘也骨格者書法之祖也今未正骨格先尚態度¶
幾何不舎本而求末耶戒之戒之從入之門先敬先戒¶
平平直直輕輕勻勻俗咎率更體為排算固足以攻其¶
<pb:KR3k0043_WYG_081-18b>¶
短然先排算而尚氣脉乃可不排算而求之是未行而¶
先馳理不至爾分間布白勿令偏側此誠格言每一字¶
為率筆多筆少不同先須分布勻整若此未調順工何¶
從生又有一般偏旁不可盡律以正者每字必欹嵗字¶
必舛有字不可破中叢字取居中而又左右皆須以古¶
人所書求其義理執一而論第曰中正此李後主顔魯¶
公為田舎翁又如褚河南所稱八分古雅有韻一切尚¶
之甚有疎拙薛少保發越褚體飄揚透徹一向不回幾¶
<pb:KR3k0043_WYG_081-19a>¶
致迂疎魯公之正其流也俗誠懸之勁其弊也寒古往¶
今来中庸能鮮千古之下刻心苦神詣其然者要是文¶
章之外唯此足以觀人發揮形容有足尚者不忍怠也¶
又嘗妄論文章精到尚可改飭字畫落筆更不容加工¶
求以益之適或壊之此吾知字書之貴一生眠則畫被¶
坐則畫地將老無工此藝厥為不易哉　行草宜用棗¶
心筆者以其摺裊婉媚然此筆須出鋒用之須捺筆鋒¶
向左意趣如只用筆腰不用筆尖乃可如真書直竪用¶
<pb:KR3k0043_WYG_081-19b>¶
尖則施之行草無態度此是要𦂳處人多未知之姜堯¶
章孫過庭草書言能籠罨横竪最善發明棗心筆於用¶
之時每難揮運雙鉤懸腕乆乆得趣其要正在勿使筆¶
尖也○草書雖連綿宛轉然須有停筆今長沙所開懐¶
素自叙乃蘓滄浪輩書一向裊摺無典則北方有一正¶
本不如此或歇或連乃為正當草極難於拙蘇草不及¶
行○晉賢草體虚澹蕭散此為至妙唯大令綰秋蛇為¶
文皇所譏至唐旭素方作連綿之筆此黄伯思簡齋堯¶
<pb:KR3k0043_WYG_081-20a>¶
章所不取也今人但見爛然如藤纒者為草書之妙要¶
之晉人之妙不在此法度端嚴中蕭散為勝耳右軍三¶
卷僅一半真施老子印證簡齋堯章諸公議論去其間¶
偽迹如求屏風帖早乗凉帖止開真帖五卷於海陵當¶
以此為區處(輟耕録曰趙孟堅字子固自號彛齋宋宗/室也寓居嘉興之廣陳畵清放不羈好飲)¶
(酒醉則以酒濡髪歌古/樂府自執紅牙以節曲)¶
　　　起一成文圖　　　　　　　鄭　樵(後同/)¶
衡為一從為丨(音/衮)邪丨為丿(房必/切)反丿為□(分勿/切)至¶
<pb:KR3k0043_WYG_081-20b>¶
□而窮折一為□(音/及)反□為□(呼旱/切)轉□為□(音/隠)反□¶
為□(居月切了从/此見了部)至□而窮折一為□者側也有側有¶
正正折為□(即宀字也又/音帝又音入)轉人為□(側如/切)側□為&ZX-111005;(音/畎)¶
反&ZX-111005;為□(音/泉)至泉而窮一再折為冂(五犯/切)轉冂為凵(口/犯)¶
(切/)側凵為匚(音/方)反匚為□(音/播)至□而窮列一而繞合之¶
方則為□(音/圍)圎則為○(音/星)至○則環轉無異勢一之道¶
盡矣□(音/拄)與一偶一能生□不能生以不可屈曲又不¶
可引引則成丨然□與一偶一能生而□不能生天地¶
<pb:KR3k0043_WYG_081-21a>¶
之道隂陽之理也¶
　　　因文成象圖¶
有到取到上為丅(下/)到□(饗/)為□(厚/)到□(子/)為□(他骨/切)¶
到□(首/)為□(鳥/)到□(了/)為□(鳥/)有反取反□(惠/)為□反¶
□(人/)為□(化/)反□(化/)為□(殄/)反見為□(呼懇/切)反□(止/)為¶
□(撻/)反□(欠/)為□(無音/既)反□(余制/切)為□(戈支/反)反□(可/)為¶
□(音可/反)有向取向□(父/)為□(子/)向□(后/)為司(司/)向□(左/)¶
為□(右/)向□(凡劇/反)為□(居玉/反)向爪為□(掌/)向□(丑亦/反)為¶
<pb:KR3k0043_WYG_081-21b>¶
□(丑王/反)向□(刀/)為□(匕/)向□(身/)為□(衣/)向□(居桀/反)為□¶
(居月/反)向□為□(戕/)向□(永/)為□(爪音/𣲖)向□(雲/)為□(雷/)有¶
相向取□(户/)相向為□(門/)□(阜/)相向為□(音/阜)□(邑/)相向¶
為□(卿又/音巷)□相向為□(鬬/)有相背取□(止/)相背為□(蒲/撥)¶
(反/)臣相背為□(誰/)□(已/)相背為□(弗/)□(楚危/反)相背為□¶
(舛/)有相背向取向為□(音/拱)背為□(音/攀)向為□為背為□(北/)¶
向為□(門/)背為□(牖/)向為□(姐/)背為□有近取取□(天/)¶
於☰(乾/體)取□(地亦/為坤)於☷(坤/體)取□(水/)於☵(坎/體)取□(火/)於☲(離/體)¶
<pb:KR3k0043_WYG_081-22a>¶
取□(六/)於□取九於□(七/)取十於□(五/)取□(升/)於□(斗/)¶
取□(耳/)於□(鼻/)取□於□(目/)取□(鳥/)於□(烏/)取□於□¶
(隹/)有逺取取山於☶(艮/體)取雷於☳(震/體)取風於☴(巽/體)取澤¶
於☱(兊/體)取四五六七八九十於一二三取千於百取萬¶
於千取毛於髪取男於女有加取一加一為二二加一¶
為三二加二為亖百加百為皕(必力/反)爻加爻為㸚(陟凡/反)¶
山加山為(山所臻/山反)水加水為沝(之疉/反)有減取減二十為¶
廿(音/入)減三十為卉(蘓杳/反)减四十為&ZX-112607;(悉入/反)減三十年為¶
<pb:KR3k0043_WYG_081-22b>¶
卋(世/)又有減□(川/)為□(澮/)减□為□(畎/)亦是減法有微¶
加減取加丿為延減丿為延(丑連/反)加一為□(聿/)減一為¶
□(尼輒口丿/反  力)為囱(楚江/反)減丿為囟(息進/反)加一為王(于况/切)¶
減一為土有上取上向左為□(禾/)向右為□(音/稽)向左為¶
□(毛/)向右為□(手/)有下取下向右為□(少/)向左為□(子/結)¶
(反/)向右為□(訶/)向左為□(音/考)有中取中貫為□(毌/)不貫¶
為□(母/)中交為□(交/)不交為□有方圎取圎□(圍/)為○¶
(音星又/音槃)方○為□有曲直取曲丨(音/衮)為□(乙/)直□為丨¶
<pb:KR3k0043_WYG_081-23a>¶
有離合取離人為几合八為人有縱衡取衡丨為一從¶
一為丨有邪正取正乂為十邪十為乂有順逆取順理¶
為□(从/)逆理為□(比/)有内外中間取○相内為□(音雷/又音)¶
(回/)相外為□(鄰/)相間為□(環/)¶
　　　古今殊文圖¶
黄帝貨貨作斤帝嚳貨貨作□髙陽貨貨作斤商貨貨¶
作忻又作□又作州子貨金貨作□周之圜法貨作□¶
景王大錢貨作□齊公貨貨作□齊刀别種貨作□莒召¶
<pb:KR3k0043_WYG_081-23b>¶
刀貨作北公貨刀貨作□黄帝貨帝作人帝昊金帝作¶
八古文帝作二(此古文常用者/未&ZX-111bad;起自何代)師&ZX-111049;敦帝作□古幣金¶
作□黄帝貨金作□帝昊金作□帝嚳金金作全商鐘¶
金作□周鉦金作□晉鼎金作金堯泉泉作□又作□¶
商泉莊布泉作彡巨泉泉作丿古尺斗柄泉作□商貨¶
布作□又作□齊公布布作大齊布布作□商鐘惟作¶
□周敦惟作□商鐘子作□周敦子作□(古今殊文多/矣以此六條)¶
(亦足/見焉)¶
<pb:KR3k0043_WYG_081-24a>¶
　　　一代殊文圖¶
大昊金昊作□復作□髙陽金髙作□復作□復作□¶
復作□復作□復作□堯泉堯作上復作□又古文堯¶
作壵又作□開元文字堯作士夏貨夏作□復作□復¶
作□古文書禹作□雲臺碑禹作□商貨商作□復作¶
□復作□復作□復作□復作□復作用商壺辛作□¶
商鹵辛作□祖辛爵辛作□祖戊匜辛作□齊刀齊作¶
品復作□復作□&ZX-1112a6;敦又有作□(一代殊文多矣以/此八條亦足見焉)¶
<pb:KR3k0043_WYG_081-24b>¶
　　　諸國殊文圖¶
晉姜鼎通作□虢姜鼎通作□宋公鼎公作□魯公鼎¶
公作□晉姜鼎文作□周公鼎文作□周敦文作□屈¶
生敦君作□姬□簠君作□宋君鼎君作□周敦在作¶
□尹彛在作□父癸鼎在作□父乙彛在作□周公鼎¶
作作□晉姜鼎作作□孔父鼎作作□楚王彛作作□¶
(諸國殊文多矣以/此六條亦足見焉)¶
　　　殊文總論¶
<pb:KR3k0043_WYG_081-25a>¶
觀古今殊文與一代殊文則知先儒以義理說文字者¶
徒勞用心一貨可說也二貨何說乎二貨可說也三貨¶
四貨至於十三貨何說乎既有十三文豈亦有十三義¶
乎一髙可說也二髙何說乎二髙可說也三髙四髙五¶
髙六髙何說乎既有六文豈亦有六義乎况此文盡出¶
聖人之手豈聖人之書無義而秦人史𨽻之書反有義¶
乎大抵書以記命為本豈在文義以義取文者書之失¶
也後人之書附義成文者皆是依縁意想而取象舎依¶
<pb:KR3k0043_WYG_081-25b>¶
縁則其意無所繋著此後人之用心也觀諸國殊文則¶
知三代之時諸國之書有同有異各隨所習而不可彊¶
之使同秦人無知欲使天下好惡趨避盡狥於我易天¶
下之心而同吾之心易天下之面而同我之面¶
　　　論諧聲之惑¶
左氏曰止戈為武武非从止凡沚芷齒耻之類从止武¶
从戈从亾从戈以見義从亾以見聲古文歌舞之舞作¶
翌振撫之撫作&ZX-1117e8;廊廡之廡作庀於古並从亾於今並¶
<pb:KR3k0043_WYG_081-26a>¶
從無而無於篆文亦作亾則武之从亾又何疑焉若曰¶
武欲見止戈則古之武有作戊者又有作□者戊之前¶
垂象執戈揚盾之義□之从習有習用干戈之義及¶
戊為戊己之戊□為襲敵之襲(襲敵之襲古作/□今用衣襲字)則戎事¶
之武専用武也若曰武有止戈之義又何必曰偃武乎¶
亾之與止易得相紊左氏所見止之訛也武於六書為¶
諧聲武戈類也武之从亾亦猶戰之从單(音/善)戮之从翏¶
(音/六)戢之从咠(音/緝)戣之从癸皆聲之諧也禮記曰祖者且¶
<pb:KR3k0043_WYG_081-26b>¶
也祖非从且凡置姐之類从且徂祖之類从且(音/徂)祖無¶
且義又曰㓝者&ZX-1117e8;也若㓝之从井而有&ZX-1117e8;之義則㓝也¶
阱也耕也亦可曰㓝也又曰富也者福也若富之从畐¶
(芳伏/切)而有福之義則輻也幅也副也亦可曰福乎若曰¶
角觸也商章也秋之為揫春之為蠢皆此類也凡此類¶
是皆不識諧聲¶
　　　論象形之惑¶
左氏曰反正為乏正無義也正乃射侯之正(音/征)象其形¶
<pb:KR3k0043_WYG_081-27a>¶
焉正(音/征)以受矢乏以藏矢是相反也反正為乏其義在¶
此或曰反正為丏(音/沔)丏蔽矢短牆也正以受矢丏以蔽¶
矢是相反也此亦反正為乏之義邪正之正無所象故¶
正用候正之正邪用琅琊之邪並協音而假是為假借¶
之書也韓子曰自營為厶(音/私)厶非自營之義也厶於篆¶
文作□象男子之勢故又音鳥□與□(即了/字)敵了者交¶
脛之端也故厶勢下垂了狀槌上並是象形之文若乃¶
自營之厶與了絶之了並同音而借亦為假借之書疊¶
<pb:KR3k0043_WYG_081-27b>¶
古作疊祭肉之積在器也从宜祭器也从晶(音/精)象積肉¶
之形疊與豐同意豐亦爼豆之衍也揚雄以疉為古理¶
官决罪三日得其宜乃行故从三日从宜此亦為不識¶
象形者也何用識竒字之多乎能象熊之形許氏謂能¶
熊屬則可矣又曰賢能之能何也出象花英之形許氏¶
謂象草木益滋上出亦可矣又曰出進何也是皆惑象¶
形於假借者也三代之前有左氏韓子三代之後有揚¶
雄許慎猶不達六書之義况他人乎¶
<pb:KR3k0043_WYG_081-28a>¶
　　　論華梵上¶
諸蕃文字不同而多本於梵書流入中國代有大鴻臚¶
之職譯經潤文之官恐不能盡通其㫖不可不論也梵¶
書左旋其勢向右華書右旋其勢向左華以正錯成文¶
梵以編纏成體華則一音該一字梵則一字或貫數音¶
華以直相隨梵以橫相綴華有象形之文梵亦有之尾¶
作梵有尾垂之形縛作梵有纏縛之象華有省文之字¶
梵亦有之尾本作梵亦省作梵縛本作梵亦省作梵䭾¶
<pb:KR3k0043_WYG_081-28b>¶
本作梵亦省作梵華有同聲而借之字梵亦有之野作¶
梵而也亦作梵䭾作梵而陁亦作梵華有協聲而借之¶
字梵亦有之微用梵而尾亦用梵薩用梵而散亦用梵¶
華書有二重之義如舊漢書元元休息下元字只作二¶
石鼓文嶧山碑重字皆作二梵書一字疊一言重者作一¶
梵三字四字疊三言四言重者亦只作梵華書以目𫝊¶
故必詳於書梵以口𫝊如曲譜然書但識其大畧華之¶
讀别聲故就聲而借梵之讀别音故即音而借如史瑟¶
<pb:KR3k0043_WYG_081-29a>¶
同用梵者師史使瑟亦商音之和也帝嚲同用梵者低¶
底帝嚲亦商音之和也娑薩同用梵亦商音之和誐孽¶
同梵是為角音之和¶
　　　論華梵中¶
觀今七音韻鑑出自西域應琴七弦天籟所作故從衡¶
正倒展轉成圖無非自然之文極是精微不比韻書但¶
平上去入而已七音之學學者不可不究華有二合之¶
音無二合之字梵有二合三合四合之音亦有其字華¶
<pb:KR3k0043_WYG_081-29b>¶
書惟琴譜有之葢琴尚音一音難可一字該必合數字¶
之體以取數音之文二合者取二體也如娑作梵縛作¶
梵二合娑縛則取縛之下體以合於娑而為梵字如囉¶
作梵䭾作梵曩作梵三合囉䭾曩則上取囉中取䭾下¶
取曩而為梵字如悉作梵底作梵哩作梵野亦作梵四¶
合悉底哩野則取悉之上體以合於野之下體而包底¶
哩為錯文不必具底哩故其字作梵然二合者是雙音¶
合為單音也如雙為者焉單為旃雙為者與單為諸則¶
<pb:KR3k0043_WYG_081-30a>¶
雙為娑縛單為索雙為娑嚲單為薩何不即一索足矣¶
安用合娑縛一薩足矣安用合娑嚲哉曰華音論讀必¶
以一音為一讀故雖者焉可以獨言旃雖者與可以獨¶
言諸也梵音論諷雖一音而一音之中亦有抑揚髙下¶
故娑縳不可以言索娑嚲不可以言薩實有㣲引勾帶¶
之狀焉凡言二合者謂此音非一亦非二也言三合者¶
謂此音非一非二亦非三也言四合者謂此音非一非¶
二非三亦非四也但言二合者其音獨易言三合四合¶
<pb:KR3k0043_WYG_081-30b>¶
者其音難轉大抵華人不善音今梵僧咒雨則雨應呪¶
龍則龍見頃刻之間随聲變化華僧雖學其聲而無驗¶
者實音聲之道有未至也¶
　　　論華梵下¶
梵人别音在音不在字華人别字在字不在音故梵書¶
甚簡只是數箇屈曲耳差别不多亦不成文理而有無¶
窮之音焉華人苦不别音如切韻之學自漢以前人皆¶
不識實自西域流入中土所以韻圖之類釋子多能言¶
<pb:KR3k0043_WYG_081-31a>¶
之而儒者皆不識起例以其源流出於彼耳華書制字¶
極宻㸃畫極多梵書比之實相遼邈故梵有無窮之音¶
而華有無窮之字梵則音有妙義而字無文彩華則字¶
有變通而音無錙銖梵人長於音所得從聞入故曰此¶
方真教體清淨在音聞我昔三摩提葢從聞中入有目¶
根功徳少耳根功徳多之說華人長於文所得從見入¶
故天下以識字人為賢智不識字人為愚庸¶
　　　蒙古文¶
<pb:KR3k0043_WYG_081-31b>¶
□(百/)□(家/)□(姓/)□(蒙/)□(古/)□(文/)¶
□(趙/)□(錢/)□(孫/)□(李/)□(周/)□(吳/)□(鄭/)□(王/)□(馮/)□(陳/)□¶
(褚/)□(衛/)□(蔣/)□(沈/)□(韓/)□(楊/)□(朱/)□(秦/)□(尤/)□(許/)□(何/)¶
□(吕/)□(施/)□(張/)□(孔/)□(曹/)□(嚴/)□(華/)□(金/)□(魏/)□(陶/)□¶
(姜/)□(戚/)□(謝/)□(鄒/)□(喻/)□(栢/)□(水/)□(竇/)□(章/)□(雲/)□(蘓/)¶
□(潘/)□(葛/)□(奚/)□(范/)□(彭/)□(郎/)□(魯/)□(韋/)□(昌/)□(馬/)□¶
(苗/)□(鳳/)□(花/)□(方/)□(俞/)□(任/)□(袁/)□(栁/)□(酆/)□(鮑/)□(史/)¶
□(唐/)□(費/)□(亷/)□(岑/)□(薛/)□(雷/)□(賀/)□(倪/)□(湯/)□(滕/)□¶
<pb:KR3k0043_WYG_081-32a>¶
(殷/)□(羅/)□(畢/)□(郝/)□(烏/)□(安/)□(常/)□(樂/)□(于/)□(時/)□(傅/)¶
□(皮/)□(卞/)□(齊/)□(康/)□(伍/)□(余/)□(元/)□(卜/)□(顧/)□(孟/)□¶
(平/)□(黄/)□(計/)□(伏/)□(成/)□(戴/)□(談/)□(宋/)□(茅/)□(龎/)□(熊/)¶
□(紀/)□(舒/)□(屈/)□(項/)□(祝/)□(董/)□(梁/)□(杜/)□(阮/)□(藍/)□¶
(閔/)□(席/)□(李/)□(麻/)□(强/)□(賈/)□(路/)□(婁/)□(危/)□(江/)□(童/)¶
□(顔/)□(郭/)□(梅/)□(盛/)□(林/)□(刁/)□(鍾/)□(徐/)□(丘/)□(駱/)□¶
(髙/)□(夏/)□(蔡/)□(田/)□(樊/)□(胡/)□(凌/)□(霍/)□(虞/)□(萬/)□(支/)¶
□(柯/)□(昝/)□(管/)□(盧/)□(莫/)□(經/)□(房/)□(裘/)□(繆/)□(干/)□¶
<pb:KR3k0043_WYG_081-32b>¶
(解/)□(應/)□(宗/)□(丁/)□(宣/)□(賁/)□(鄧/)□(郁/)□(單/)□(杭/)□(洪/)¶
□(包/)□(諸/)□(左/)□(石/)□(崔/)□(吉/)□(鈕/)□(龔/)□(程/)□(嵇/)□¶
(邢/)□(滑/)□(裴/)□(陸/)□(榮/)□(翁/)□(荀/)□(羊/)□(於/)□(惠/)□(甄/)¶
□(鞠/)□(家/)□(封/)□(芮/)□(羿/)□(儲/)□(靳/)□(汲/)□(邴/)□(糜/)□¶
(松/)□(井/)□(叚/)□(富/)□(巫/)□(烏/)□(焦/)□(巴/)□(弓/)□(牧/)□(隗/)¶
□(山/)□(谷/)□(車/)□(侯/)□(宓/)□(蓬/)□(全/)□(郗/)□(班/)□(仰/)□¶
(秋/)□(仲/)□(伊/)□(宫/)□(寗/)□(仇/)□(欒/)□(暴/)□(甘/)□(鈄/)□(厲/)¶
□(戎/)□(祖/)□(武/)□(符/)□(劉/)□(景/)□(詹/)□(束/)□(龍/)□(葉/)□¶
<pb:KR3k0043_WYG_081-33a>¶
(幸/)□(司/)□(韶/)□(郜/)□(黎/)□(薊/)□薄□(印/)□(宿/)□(白/)□(懐/)¶
□(蒲/)□(邰/)□(從/)□(鄂/)□(索/)□(咸/)□(籍/)□(賴/)□(卓/)□(藺/)□¶
(屠/)□(䝉/)□(池/)□(喬/)□(隂/)□(鬱/)□(胥/)□(能/)□(蒼/)□(雙/)□(聞/)¶
□(莘/)□(党/)□(翟/)□(譚/)□(貢/)□(勞/)□(逢/)□(姬/)□(申/)□(扶/)□¶
(堵/)□(冉/)□(宰/)□(酈/)□(雍/)□(郤/)□(璩/)□(桑/)□(桂/)□(濮/)□(牛/)¶
□(夀/)□(通/)□(邉/)□(扈/)□(燕/)□(冀/)□(郏/)□(浦/)□(尚/)□(農/)□¶
(慕/)□(連/)□(茹/)□(習/)□(宦/)□(艾/)□(魚/)□(容/)□(温/)□(别/)□(莊/)¶
□(晏/)□(柴/)□(瞿/)□(閻/)□(充/)□(向/)□(古/)□(易/)□(慎/)□(戈/)□¶
<pb:KR3k0043_WYG_081-33b>¶
(廖/)□(庾/)□(終/)□(暨/)□(居/)□(衡/)□(歩/)□(都/)□(耿/)□(滿/)□(𢎞/)¶
□(匡/)□(國/)□(文/)□(冦/)□(廣/)□(禄/)□(闕/)□(東/)□(歐/)□(殳/)□¶
(沃/)□(利/)□(蔚/)□(越/)□(䕫/)□(隆/)□(師/)□(鞏/)□(厙/)□(聶/)□(晁/)¶
□(勾/)□(敖/)□(融/)□(冷/)□(訾/)□(辛/)□(闞/)□(那/)□(簡/)□(饒/)□¶
(空/)□(曾/)□(母/)□(沙/)□(乜/)□(養/)□(鞠/)□(須/)□(豐/)□(巢/)□(關/)¶
□(蒯/)□(相/)□(查/)□(後/)□(荆/)□(紅/)□(㳺/)□(竺/)□(權/)□(录/)□¶
(葢/)□(益/)□(桓/)□(公/)¶
□□(覆姓/)¶
<pb:KR3k0043_WYG_081-34a>¶
□□(万俟/)□□(司馬/)□□(歐陽/)□□(上官/)□□(夏侯/)¶
□□(諸葛/)□□(聞人/)□□(東方/)□□(長孫/)□□(鮮于/)¶
□□(閭丘/)□□(申屠/)□□(慕容/)□□(公孫/)□□(尉遲/)¶
□□(淳于/)□□(皇甫/)□□(宇文/)□□(鍾離/)□□(令狐/)¶
　¶
　¶
　¶
　¶
<pb:KR3k0043_WYG_081-34b>¶
　¶
　¶
　¶
　¶
　¶
　¶
　¶
　稗編卷八十一¶
