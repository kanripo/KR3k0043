# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.586383
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十二
<pb:KR3k0043_WYG_082-1a>¶
欽定四庫全書¶
　稗編卷八十二　　　　　明　唐順之　撰¶
　　文藝十一(書法/)¶
　　　同文備考序　　　　　　　王應電(後同/)¶
道也者文之體質也文也者道之神用也六書也者文¶
之輈軸乎溥之宣教眀化逺之垂後憲前故曰王政之¶
始經藝之本也粤昔大猷之時氣化純完文字闡揚于¶
是經恒明而政日休自時厥後氣化漓而文字舛六籍¶
<pb:KR3k0043_WYG_082-1b>¶
散而治教厖葢文字之興衰實與道化相為倚伏故聖¶
者作之明者述焉昭代之所隆而否徳之所略也自有¶
書契以来倉頡古文判洪濛而開之者也意融而理勝¶
文約而義該明如日星賁如草木易而易知簡而易從¶
矣歴帝王而降禮制至周始備器灋皆古所未有故字¶
亦多古文之所無史籀變為大篆字學中不可闕焉者¶
也鍾鼎多出于三代之季良庸真贋不可復别取二三¶
冊而已小篆非聖王是師以六國之所擅作者參以已¶
<pb:KR3k0043_WYG_082-2a>¶
見畫皆如箸以便筆札六書之體于是大壊至又變而¶
隷而楷而草存者幾希矣自是以来雖或以篆名家皆¶
子孫于李斯者也或宗古文而真妄雜焉者也至以私¶
意作為竒巧或欲布置以為齊整夸紕者𫝊譌以為博¶
滯陋者執守以為經而其義不可復尋矣今欲釐正之¶
茍復循末世支離之迹與之秤量較計議論不愈煩去¶
道不愈逺也哉故欲究作者之意必盡解前人之縛而¶
後可與言也夫三才萬物靡不有形象形也者肖其形¶
<pb:KR3k0043_WYG_082-2b>¶
而識之(□日□月□星□雲/□水□火□山□石)此字學之本也其渉于影¶
響思慮之所及而不可以形𫝊也則以其形而反仄增¶
損或重疉配合(反人為□卪為□仄山為□田為□增/木為本末口為□□損木為□月為夕)¶
(重从□□沝疊品㗊□□配/□□□□合□為□木為□)于形不類而意則可通或¶
配他文成字(土受易明日場心思成相曰想/凡動虫生為風禾味入口為和)故曰會意¶
也天地氣化也神而不有萬物叢生也蠢而無為裁成¶
天地曲成萬物惟人而已故酬酢萬變紛紜百慮孰非¶
事也以形以意合數文而為經綸之象(从又持肉于示/為□事从又持)¶
<pb:KR3k0043_WYG_082-3a>¶
(弓矢為□事从哭亾為罨/事从目加木為相度之事)故曰處事謂以人處事又曰¶
指事謂指人之事即古語象事之謂也書灋有限而物¶
類無窮字烏能盡之哉主一字之形而以他字之聲合¶
之因其形之同而知為是類因其聲之異而知為是物¶
是義(雨而从路廷林亏之聲則為露霆霖雩/日而从夨鄉厤京之聲則為昊曏厯景)故曰形聲¶
(霰之从散雺之从矛/昨之从乍映之从央)非本聲而諧之故又曰諧聲也夫¶
聲出於天或有餘焉或不足焉聲之有餘也一義而各¶
為一聲不能聲為之制字也故以一字而轉為數聲(正/轉)¶
<pb:KR3k0043_WYG_082-3b>¶
(平中轉去辟君也轉僻譬闢避四聲/宂卧器也轉去聲又淫沈酖三聲)轉注之謂也聲之¶
不足也一聲而或兼數義不能義為之制字也故以一¶
字而借為數義(風氣也借風俗夷東夷也借平又借傷/能獸也借才能之草盛長也借往又借)¶
(語/詞)假借之謂也前人之論雖各有發明但不無得失且¶
六義人之所常言也三母則人之所未講也故畫母有¶
十雖體有萬變不能違也字母二百四十子孫相仍至¶
不能生而止雖字以萬計不能遺也聲母二十八交錯¶
于字母之中雖聲以萬計亦不能外也自本而該末挈¶
<pb:KR3k0043_WYG_082-4a>¶
之如珠聯網布泝流而還源理之如攻玉捕亾用甲勾¶
乙損盈益虧刋俗而復古定一而同歸故知三母可以¶
制字明六義可以釋經六義之未定三母之不講又何¶
六書之云且夫結字有主客筆勢有逆順畫有清濁竒¶
正體有向背動靜故天文多圓爛然一天星斗地理多¶
方宛如大地山河人道統成參于俯仰動植玉箸施於¶
數目其畫直科斗施於主㸃其畫單鳥獸動而草木植¶
取用於鳥跡栁葉也服食居器變動流行化裁于鐘鼎¶
<pb:KR3k0043_WYG_082-4b>¶
諸文也其類有八書灋亦異攷于古文有潤色而無造¶
作驗之人心有融釋而無阻礙電葢竊取之矣後有覺¶
者欲知其方曰法天也崇古也致虚也研幾也窮神也¶
天則開而我不與古則因而我無作虚則待其露而不¶
先幾則成其能而不惰神則天機流行莫知其所以然¶
而然也可以與于斯義矣昔者周公嘗設其官曰諭書¶
名矣見于行事故弗存也孔門嘗戴諸言曰書同文矣¶
無王者作故弗為也我太祖髙皇帝操三重之柄兼尊¶
<pb:KR3k0043_WYG_082-5a>¶
徵之善嘗命儒臣為正韻矣但日不暇給間以小篆正¶
楷書之譌而未嘗以古文正小篆之謬且嚴於章奏而¶
畧于經史古今刀筆之吏或所玩習而經學士夫多不¶
識知今上嗣位五星聚室夫室天子之北宫也壁實附¶
之為文書之秘府而五星聚焉非天將興起斯文之兆¶
歟故今三才之義幽隠畢揚而文字之書明習者衆愚¶
也生值其時化機自中光不容掩流不能塞撰述成書¶
然而病困之餘功不逮識指歸未竟昔漢武中興大協¶
<pb:KR3k0043_WYG_082-5b>¶
音樂而未諧厥成倪寛云天子建中和之極兼總條貫¶
金聲而玉振之遂一取裁于帝六書之㫖其必有待于¶
天皇考文而折衷之哉因題曰同文備考云¶
　　　書法指要¶
　得此十法則横竪曲直方圓竒耦下筆更莫能逃天¶
　下字更不出此猶之昔人所稱永字八法但彼止於¶
　丶一丨□四法可楷而不可篆故更定十法如左¶
　一英日切數之始也又讀若雞單即畫卦之竒單字也¶
<pb:KR3k0043_WYG_082-6a>¶
　因三聲相混故竝借用一亦借用壹伏羲畫卦倉頡¶
　制字咸起自一畫見天文四　□□网等字从一在¶
　上若天葢也丄□□等字从一在下若地載也市壬¶
　□从一在中若負荷也二三二二从一而積彡□从一¶
　而變¶
丨讀若棍教穩切一以貫之也象正直頂天立地形借¶
　為擊器名畫見人容十七師云卦畫一竒一耦而隂¶
　陽立文字一縱一横而變化行　中串壬从丨在中¶
<pb:KR3k0043_WYG_082-6b>¶
　□□□鬥非从丨對列巨□□从丨在旁□□从丨¶
　有輔　乀从丨右戾□□字从之丿从丨左戾□□¶
　　　字以之¶
□屮讀若徹字見植物一此取其中畫象發達透出形¶
　丨从□而徹于下也丿□从丨而左右下出也乂字¶
　从之□□从□而左右上出也戈字从之卝从丨而¶
　左右旁出也丫从丨岐而上徹也□□等字从之□¶
　从丨岐而下出也内□□□□等字从之彡从□而¶
<pb:KR3k0043_WYG_082-7a>¶
　重垂于下也¶
&ZX-111005;俗作畎坤捲切田間水道即水字中畫也象水流動¶
　形凡畫活動變化者皆从之字見地理十　□□□¶
　从&ZX-111005;而重□□从&ZX-111005;而稍變左右戾也□从&ZX-111005;而横¶
　氣之上浮□□从&ZX-111005;變于天□□□□从&ZX-111005;變于人¶
　　□□从&ZX-111005;變于動物□□□从&ZX-111005;變于植物□□¶
　从&ZX-111005;變于用物¶
●讀若丸象堅實圓渾形畫見天文七　□□□□从¶
<pb:KR3k0043_WYG_082-7b>¶
　●在天□□□从●在地□□□从●在人□□从¶
　●在動物□□□□从●在植物□□从●在器¶
　丶讀若主㣲銳而活□主字从之又讀若㸃□字从¶
　之此文从●變體¶
○俗作圓月涓切象天體周旋虚通之形舊誤𫝊此為¶
　盤圜字借用員圓竝非字見天文二　□从○中閃¶
　爍形□从○小而連○从○小而單□从○而重□¶
　从○自中繞外□从○自外繞中　□从○而得其¶
<pb:KR3k0043_WYG_082-8a>¶
　上半□□□□等字从之别作□从□稍深□□等¶
　字从之又作□从□稍殺偒字从之□从○而長也¶
　□□等字从之□从○而文理形也□□□等字从¶
　之　□从○而得其右半也□□等字从之　□从¶
　○而得其左半也□字从之¶
□俗作方法羊切象地體廣博平正四維之形借用方¶
　或誤匚竝非字見地理二　凵从□而得其下半地¶
　載形也凵□□□等字从之匚从□而得其左半匪¶
<pb:KR3k0043_WYG_082-8b>¶
　匡等字从之　乚从□而得其東北□直字从之□¶
　从□而得其東南□□等字从之□从□而得其西¶
　南□从□而得其西北　凸□凹□从□而上下有¶
　所益損也¶
□俗作圍月圭切四面正方而刓其四隅象九圍形字¶
　見人道九　○□□字失其𫝊乆矣師以袁之中从¶
　○為聲也取○以易員田之四至□也取□以易方¶
　韋之中从□為聲也取□以為圍　回从□而重重¶
<pb:KR3k0043_WYG_082-9a>¶
　圍繞也□从□諧聲□□□竝从□㑹意　匚从□¶
　而得其左半範圍意也區匽等字从之匚从□左半¶
　而下遺㔷匿字从之□从□右半而少變□字从之¶
□小篆作□義與集同字急切从三合而一之師云合¶
　三才之道和而同之以贊化育也字見人道十損其¶
　下有覆葢意凡結字在上者多从此□从□而少平¶
　為器之葢□□等字从之□从□而少斜草屋欲利¶
　水也為余舎之首介宫室之首斜于缶平于舎者也¶
<pb:KR3k0043_WYG_082-9b>¶
　□从□而益銳其上為□□等字□从□而稍圓為¶
　弁之首□从□而垂有領為衣之首¶
乂義與五同乂古切从一丨斜而合之交錯參伍以成¶
　事之意也以其參天兩地為五數之五字見人道十¶
　一　□□□□从乂而生爻爽㸚□从乂而重　十¶
　从乂而安定也¶
　　　　六義貫珠圖¶
　(此圖本出六書本義六義相關圖但□□本象形字彼見則易明也/因指事之義不明遂誤為指事故别為下數圖欲使多)¶
<pb:KR3k0043_WYG_082-10a>¶
¶
<pb:KR3k0043_WYG_082-11a>¶
¶
<pb:KR3k0043_WYG_082-12a>¶
　　　布字原病¶
　凡依形布置方為得體茍稍有增減易置遂失其義¶
　自明道者觀之殊不入目矣今略舉數法以見凡例¶
　須㑹此法乃無文之文玩之而知其為正中之奇拙¶
　中之巧也¶
字欲充以簡作煩○□作□失覆上形○□作米失粒¶
　形○□作□誤同于木○□作□□作□根从上生¶
　皆大病也¶
<pb:KR3k0043_WYG_082-12b>¶
字欲媚以正作邪以直作曲○□作□失端正形○□¶
　□□竝正形也今作□□□於義何居¶
字欲長短相齊以方作長○□作□□作□□作□皆¶
　以便偏旁覩其形則全不類矣¶
字欲闊狭相勻以長作闊○□作□□作□□作□因¶
　欲稱闊字使字形失真義不可尋¶
字欲省以活作死○□作土□作□¶
字欲短分合為離○□字分而為□□字分而為□遂¶
<pb:KR3k0043_WYG_082-13a>¶
　譌从貝□字分為□遂譌□為言¶
相合失體致子母莫辨○□以信為母而从川㑹意□¶
　以仁為母而从女㑹意今反旁折作□□□以月為¶
　母而諧霸聲□以衣為母而㑹集意今反上下析之¶
　作□□唯欲字之相稱殊失正義¶
字畫茍簡㫖義不眀　危色□身竝从人字建首乃與¶
　免象魚召等字同作□人物不分羊昔良艸通作从¶
　動植莫辨至失圓之形為圍為方皆不精之至也¶
<pb:KR3k0043_WYG_082-13b>¶
　　　岐陽石鼔考　　　　　　　程大昌¶
元和志曰石鼔文在鳳翔府天興縣南二十里石形如¶
鼔其數盈十葢紀周宣王田獵之事即史籕之迹也貞¶
觀中吏部侍郎蘓勉紀其事云虞褚歐陽共稱古妙雖¶
嵗乆訛缺遺跡尚有可觀紀地理者不存紀録尤為可¶
惜案志此言則世人知有岐鼔者自唐而始蘇勉歐陽¶
虞諸四子實為之先隋以前未聞也故歐文忠雖甚重¶
其筆畫謂非史籕不能為而深疑其竒古如此自周至¶
<pb:KR3k0043_WYG_082-14a>¶
隋數千百載何以無人采録邪開元以後張懐瓘韋應¶
物韓退之直云宣王之鼔也然詳考其語實皆臆度以¶
言無有明著其說得諸何書𫝊諸何人者宜乎歐公之¶
不信也若夫竇臮張懐瓘所著則特詳矣臮之言曰岐¶
州雍城南有周宣王獵碣十枚竝作鼔形上有篆文今¶
見打本石尋毀失懐瓘書斷曰甄豐定六書二曰竒字¶
即史籕體與古文小異其迹有石鼔文存焉葢諷宣王¶
畋獵之作也不知二子此語亦皆臆度之言邪或其嘗¶
<pb:KR3k0043_WYG_082-14b>¶
有所本也歐文忠曰石鼔之文可見者四百六十五字¶
不可識者過半即韓歌所謂牧童敲火牛礪角年深豈¶
免有闕訛者也就其文之可曉者言之有曰我車既攻¶
我馬既同者車攻語也有曰其魚維何維鱮及鯉何以¶
標之維楊及栁則兼記田魚也凡此數語之可讀又蘇¶
文忠所謂衆星錯落僅名斗者也夫其語既與車攻詩¶
合而其所紀田漁又與車攻相似且其字體又為大篆¶
而籕又宣王之史也合此數者若皆可以歸諸宣王則¶
<pb:KR3k0043_WYG_082-15a>¶
無怪乎說者云然矣然古事有可參例者五子之歌即¶
大禹貽後之訓伊尹之三風十愆又皆成湯之本語也¶
此乃世臣子孫舉揚先訓以明祖述之自爾則古語偶¶
同車攻安得便云宣王詩也惟其字正作籕體似為可¶
證而大篆未必創於史籕古載又有可考也舎此二說¶
則無所執據以名宣鼓矣如予所見則謂此鼔不謂宣¶
鼓而當為成王之鼔也左氏昭四年椒舉言於楚子曰¶
成有岐陽之蒐杜預曰成王歸自奄大蒐於岐山之陽¶
<pb:KR3k0043_WYG_082-15b>¶
杜預之為若言也雖不云蒐岐之有遺鼔而謂成蒐之¶
在岐陽者即石鼓所奠之地也然則鼔記田漁其殆成¶
王之田之漁也歟宣王固嘗出鎬而東獵矣其地自屬¶
東都故曰四牡龎龎駕言徂東徂東云者以方言之則¶
是自鎬出洛也岐在豐西三百餘里安得更云徂東也¶
則鼓辭不為車攻之辭亦已明矣鼓辭既不為車攻之¶
辭則何據而云宣王之鼔也今去古逺事之出於𫝊疑¶
者不敢不存其舊等之其為可疑焉且從一據之明者¶
<pb:KR3k0043_WYG_082-16a>¶
而主之猶愈於泛漫臆度故予惟椒舉之言既能明記¶
岐蒐為成王之蒐則其不能明記此蒐之有鼔雖為不¶
備若較之唐語絶無的據而専用籕體定為宣王之物¶
者其說差有本祖也古田狩與後世不同名為從田其¶
實閱武其事則登獸數獲其意則致衆而耀武故武王¶
初集大統因伐獸而陳天命以鎮撫在㑹之諸侯已遂¶
識之於策者所以揚威𫝊逺使来今共見焉爾也此古¶
人講武識事之深意也然則岐陽之記蒐也以鼓而武¶
<pb:KR3k0043_WYG_082-16b>¶
成之記事也以策以策以鼓其物雖異而記物𫝊逺則¶
一意也¶
　　　鐘鼎篆韻序　　　　　　　熊朋来¶
鐘鼎篆韻自琱戈鉤帶及凡碑刻古篆皆在焉稱鐘鼎¶
貴彛器也考工記金有六齊一曰鐘鼎之齊此鐘鼎之¶
稱所從始魯鑄林鐘臧武仲論所以作彛器杜氏専言¶
鐘鼎故祀器之欵通曰彛頫為鐘卬為鼎乃彛器之大¶
者器必有文以𫝊逺若鼎盤量銘於經可見已自倉頡¶
<pb:KR3k0043_WYG_082-17a>¶
象形推類由是形聲相推而文字生焉周公之時未改¶
籕已有六書之教孔子之時已改籕尚存科斗之書秦¶
法貴其國字孔氏及秦博士各藏之屋壁濟南口授猶¶
可尋聲得字安國為隸古定科斗書遂絶矣觀漢所得¶
齊器周鼎栢寢之刻栒邑之銘皆有能按其欵識者壁¶
書半已誦𫝊既曰定其可知又曰時人無能知果不可¶
知則𨽻書何憑直廢古從俗爾後日漢求古文遂不復¶
可得削刓簡朽乃不如近代紙墨之𫝊易於流布唐初¶
<pb:KR3k0043_WYG_082-17b>¶
盛臨摹始有以褚榻碑碣為墨本者東巡之石偃師之¶
槃岐陽之鼔延陵季子之墓篆石泐而墨傳然猶未有¶
能摹鐘鼎之欵者皇祐始命太常摹歴代器欵為圖三¶
館之士不能盡識於是歐劉李吕考録漸廣宣和以後¶
為書遂多博古圖之外有晏慧開蔡天啟趙明誠榮咨¶
道董彦逺以至黄伯思翟耆年薛尚功諸家相繼論述¶
彛鼎古器亦多出政宣之間物常聚於所好也初夏氏¶
倣二徐韻例以唐韻繫古篆于時器欵未備其間鐘鼎¶
<pb:KR3k0043_WYG_082-18a>¶
字文缺略頗汎取俗書以備竒字亦未以鐘鼎名也政¶
和中王楚作鐘鼎篆韻矣薛氏承龍眠之舊圖其帖始¶
於調戈因王楚之成書其韻謂之重廣乙夘癸亥一再¶
脫槀宜無遺字而帖之所載韻或缺焉商鐘有釋文韻¶
則曰無音釋石鼔已載帖韻則無取鼔自韋韓過於稱¶
許適滋羣疑翟氏評周宣遺蹟亟稱吉日碑而疑鼓刻¶
於維字疑其不類古欵於以可疑其意不逮筆於柳帛¶
君庶等字疑其促長引短以取稱夹漈疑秦篆茌平馬¶
<pb:KR3k0043_WYG_082-18b>¶
氏疑宇文周所為然此以論篆非論韻也今為篆韻復¶
安問此固以多文為富爾舊刻夏薛諸韻臨移失真昔¶
人所以嘆煙墨而悲紙竹也臨江楊信父參訂舊字博¶
採金石竒古之蹟益以奉符党氏韻補夏薛所未收徴¶
余為序其篆則夏商周秦之篆而韻則唐韻也姑以是¶
記字爾鈿金戈帶之文一時也夹鐘昭鈴之刻又一時¶
也由古篆下迄斯冰有不可比而同之者亦有籕古錯¶
落散在召陵公乗之書或古文閱世而後出或後人倣¶
<pb:KR3k0043_WYG_082-19a>¶
古而近似審而用之存乎其人矣或曰鐘鼎韻之作以¶
備篆刻字文爾刻符摹印亦書學之一家馬援不守章¶
句而好論篆文當其拜伏波將軍也上書言臣所假伏¶
波將軍印文伏字大外響又言成臯令印臯字從白下¶
羊丞印四下羊尉印白下入入下羊即一縣長吏印文¶
不同非所以為信事下大司空正郡國印章今按伏旁¶
從大能無外響之筆臯非從羊是乃諧聲之字記東觀¶
者未有一言以辨之印文職在司空掌以少府猶或譌異¶
<pb:KR3k0043_WYG_082-19b>¶
况於香奩家記銅龜私印髙平刻鵲瑞之章元暉奉虎¶
兒之字私志姓字者葢不可勝紀若嘯堂所録其来乆¶
矣歐陽公平生惟一字記名後儒求多焉人之好古者¶
鮮矣於記姓名則或好古篆抑好而不能察不如其不¶
知好者也自玉篇起說文棄俗書易籕學廢豈唯字書¶
哉音釋行世而詩書易不復存古音韻略試士而字音¶
不復通古韻古學雖不止字書辟如剖竹由末而至本¶
是或一道也嘗歎漢法試吏人誦史籕之書童習倉頡¶
<pb:KR3k0043_WYG_082-20a>¶
之教字學猶近古也漢求能讀古字者必徵齊人以所¶
聞伏生可以考論𫝊稱山東大師能言尚書齊語相授¶
也孝宣命張敞受齊學遂能讀鼎刻以致通顯京兆餘¶
暇遑及古書無以大其師𫝊杜鄴從敞子吉得緒餘亦¶
以小學名家至於張敞受學所徵之師史乃逸其姓名¶
謾曰齊人而已每閱漢史未嘗不為斯人歎今信父有¶
力於篆韻盍書其名氏無若齊人然信父名銁以字行¶
　　　論墨刻　　　　　　　　　陶宗儀(後同/)¶
<pb:KR3k0043_WYG_082-20b>¶
淳化閣帖非精於鑒賞者莫能辨其真偽非博於討論¶
者不可得其源流第六卷中嘗記祖石刻之說今復究¶
研大略於稽古之書質正是否於好事之人用贅于此¶
云宋太宗留意翰墨淳化中出御府所藏命侍書王著¶
臨搨以棗木鏤刻釐為十卷於每卷末篆題云淳化三¶
年壬辰嵗十一月六日奉聖㫖摹勒上石至仁宗有詔¶
僧希白刻石於秘閣前有目録卷後無篆題世𫝊以為¶
二王府帖者非也葢元祐中親賢宅從禁中借板墨百¶
<pb:KR3k0043_WYG_082-21a>¶
本但用潘谷墨光輝有餘而不甚黟黑又多木横裂紋¶
時有皴皵失字處葢親賢宅魏王所居魏王二王也又¶
有髙宗紹興中國子監本其首尾與淳化畧無少異當¶
時御前拓者多用匱紙葢打金銀箔者也自後碑工作¶
蟬翼本且以厚紙覆板上隱然為銀鋌□痕以愚人但¶
損剥非復拓本之遒勁矣初徽宗建中靖國間出内府¶
續所收書令刻石即今續法帖也大觀中又奉㫖摹搨¶
歴代真蹟刻石于太清樓字行稍髙而先後之次與淳¶
<pb:KR3k0043_WYG_082-21b>¶
化則少異其間數帖多寡不同各卷末題云大觀三年¶
正月一日奉聖㫖摹勒上石此蔡京書也而以建中靖¶
國續帖十卷易去嵗月名銜以為後帖又刻孫過庭書¶
譜及貞觀十七帖總為二十二卷謂之大觀太清樓帖¶
絳帖者尚書郎潘師旦以官帖摹刻于家為石本而𫝊¶
寫字多譌舛世稱為潘駙馬帖凡二十卷其次序卷帙¶
雖與淳化官帖不同而實則祖之特有所增益耳單炳¶
文曰淳化官本法帖今不復多見其次絳帖最佳而舊¶
<pb:KR3k0043_WYG_082-22a>¶
本亦已艱得嘗以數本較之字畫多不侔煒家藏舊本¶
比之今本多誤筆法且俗曹士冕曰帖總二十卷元無¶
字號及斷限數目單炳文曹士冕各有模刻本世𫝊潘¶
氏析居法帖分而為二其後絳州公庫乃得其一於是¶
補刻餘帖名東庫本第九卷之舛誤葢始於此且逐卷¶
逐段各分字號以日月光天徳等二十字為次第後避¶
金主亮諱但庾亮帖内亮字皆去右邉轉筆謂之亮字¶
不全本又有新絳本北方别本武岡新舊本福清烏鎮¶
<pb:KR3k0043_WYG_082-22b>¶
彭州資州本木本前十卷等類皆絳帖之别也潭帖者¶
慶厯中劉丞相帥潭日以淳化官帖命慧照大師希白¶
模刻于石置之郡齋增入傷寒十七日王濛顔真卿諸¶
帖而字行頗髙與淳化閣本差不同逐卷有慧照大師¶
希白重模字而嵗月各異中間繆處甚多朱文公譏其¶
極為可笑者是也潭帖之别則有劉丞相私第本長沙¶
碑匠新刻本三山木本蜀本廬陵蕭氏本等類甚多戲¶
魚即臨江帖也元祐間劉次莊以家藏淳化閣帖十巻¶
<pb:KR3k0043_WYG_082-23a>¶
摹刻于戲魚堂除去篆題而增釋文慶元中四川總領¶
權安節又重摹于利州黔江者黔人秦世章於長沙買¶
石摹僧寳月古法帖十卷寳月慧照也謀舟載入黔中¶
壁之黔江之紹聖院後題云長沙湯正臣重摹鼎帖板¶
本校諸帖增益最多澧陽石刻散失僅存者右軍數帖¶
而已又有淳熈修内司本北方印成本烏鎮張氏福清¶
李氏本若此之類大抵皆法帖一再之翻摹殊失筆意¶
無足觀者汪逵字季路衢州人官至端明殿學士建集¶
<pb:KR3k0043_WYG_082-23b>¶
古堂藏竒書祕蹟金石遺文二千卷著淳化閣帖辨記¶
共十卷極為詳備末云其本乃木刻計一百八十四板¶
二千二百八十七行其逐段以一二三四刻于旁或刻¶
人名或有銀鋌印痕則是木裂其墨乃李廷珪墨黒甚¶
如漆其字精明而豐腴比諸刻為肥劉濳夫曰近人多¶
不識閣帖某家寳藏本皆非真真者字極豐穰有神采¶
如潭絳則太痩臨江則太媚又用李廷珪墨印造余始¶
得汪端明所記閣帖行數恨無真帖參校晩使江左用¶
<pb:KR3k0043_WYG_082-24a>¶
二千楮致一本尤伯晦見之曰寳物也夫真帖可辨者¶
有數條墨色一也他本刋卷數在上板數在下惟此本¶
卷數板數字皆相聯屬二也他本行數字比帖字小而¶
痩此本行數字比帖中字皆大而濃三也余所得江左¶
本每板皆全紙無接粘處一部十卷無一板不與端明¶
所記合乃知昔人裝背之際寧使每板行數或多或寡¶
而不肯剪截輳合者欲存舊帖之真面目四也¶
　　　瘞鶴銘考¶
<pb:KR3k0043_WYG_082-24b>¶
瘞鶴銘華陽真逸譔上皇山樵鶴夀不知其紀也壬辰¶
嵗得於華亭甲午嵗化於朱方天其未遂吾翔廖廓邪¶
奚奪之遽也廼裹以𤣥黄之幣藏兹山之下仙家無隱¶
我故立石旌事篆銘不朽詞曰相此胎禽浮丘著絰乃¶
徵前事我𫝊爾銘余欲無言爾其藏靈雷門去鼓華表¶
留形義惟彷彿事亦微𡨕爾將何之解化惟寧後蕩洪¶
流前固重扃右割荆門歴下華亭奚集真侣瘞爾作銘¶
丹陽外仙尉江隂真宰右刻在鎮江焦山下頑石上潮¶
<pb:KR3k0043_WYG_082-25a>¶
落方可模相𫝊為晉王右軍書惟宋黄睿東觀餘論云¶
為陶隱居書良是其曰今審定文格字法殊類陶𢎞景¶
𢎞景自號華陽隱居今曰真逸者豈其别號與又其著¶
真誥但云己夘嵗而不著年名其他書亦爾今此銘壬¶
辰嵗甲午嵗亦不書年名此又可證云壬辰者梁天監¶
十一年也甲午者十三年也按隱居天監七年東游海¶
嶽權駐㑹稽永嘉十一年乙未嵗始還茅山其弟子周¶
子良仙去為之作𫝊即十一年十三年正在華陽矣後¶
<pb:KR3k0043_WYG_082-25b>¶
又有題丹陽尉江隂宰數字當是效陶書故題于石側¶
也王逸少以晉惠帝大安二年癸亥嵗年五十九至穆¶
帝升平五年辛酉嵗卒成帝咸和九年甲午嵗逸少方¶
年三十二至永和七年辛亥年三十八始去㑹稽閒居¶
不應三十二嵗已自稱真逸也又未官于朝及閒居時¶
不在華陽以是考之决非王右軍書也審矣歐陽文忠¶
公以為不類王右軍法而類顔魯公又疑是顧况云道¶
號同又疑王瓚皆非睿字長孺號雲林子邵武人又董¶
<pb:KR3k0043_WYG_082-26a>¶
逌書跋第六卷載南陽張&ZX-11103f;子厚所記云瘞鶴銘今存¶
於焦山凡文章句讀之可識及㸃畫之僅存者百三十¶
餘言而所亡失幾五十字計其完書葢九行行之全者¶
一十五字而首尾不預焉熈寧三年春余索其逸遺於¶
焦山之隂偶得十二字於亂石間石甚廹隘偃臥其下¶
然後可讀故昔人未之見而世不𫝊其後又有丹陽外¶
仙江隂真宰八字與華陽真逸上皇山樵為似是真侣¶
之號今取其可考者次序之如此又董君自書其後云¶
<pb:KR3k0043_WYG_082-26b>¶
文忠集古録謂得六百字今以石校之為行凡十八為¶
字二十五安得字至六百疑書之誤也余於崖上又得¶
唐人詩詩在貞觀中已列銘後則銘之刻非顧况時可¶
知集古録豈又并詩繫之邪又國朝鄭枃衍極第二卷¶
論瘞鶴銘而劉有定釋云潤州圖經以為王羲之書或¶
曰華陽真逸顧况號也蔡君謨曰瘞鶴文非逸少字東¶
漢末多善書惟隸最盛至於晉魏之分南北差異鍾王¶
楷法為世所尚元魏間盡習隸法自隋平陳中國多以¶
<pb:KR3k0043_WYG_082-27a>¶
楷隸相參瘞鶴文有楷𨽻筆當是隋代書曹士冕曰焦¶
山瘞鶴銘筆法之妙為書家冠冕前輩慕其字而不知¶
其人最後雲林子以為華陽隱居為陶𢎞景及以句曲¶
所刻隱居朱陽館帖㕘校然後衆疑釋然其鑒賞可謂¶
精矣以余攷之一本山樵下有書字真宰下有立石二¶
字一本我𫝊爾銘作出於上真爾其藏靈作紀爾嵗辰¶
張&ZX-11103f;本作丹陽外仙邵亢本作丹陽仙尉又有作丹陽¶
外仙尉者且中間詞句太多先後不同尚俟挐舟過揚¶
<pb:KR3k0043_WYG_082-27b>¶
子手自模印以稽其得失之一二可也¶
　　　趙明誠金石録　　　　　　洪　邁¶
東武趙明誠徳甫清憲丞相中子也著金石録三十篇¶
上自三代下訖五季鼎鐘甗鬲盤匜尊爵之欵識豐碑¶
大碣顯人晦士之事蹟見于石刻者皆考正偽謬去取¶
褒貶凡為卷二十其妻易安李居士平生與之同志趙¶
沒後愍悼舊物之不存乃作後序極道遭罹變故本末¶
今龍舒郡庫刻其書而此序不見取比獲見元稾於王¶
<pb:KR3k0043_WYG_082-28a>¶
順伯因為撮述大槩云予以建中辛巳歸趙氏時丞相¶
作吏部侍郎家素貧儉徳甫在太學每月朔望謁告出¶
質衣取半千錢歩入相國寺市碑文書畵歸相對展玩¶
咀嚼後二年從官便有窮盡天下古文竒字之志𫝊冩¶
未見書買名人書畵古竒器有持徐熙牡丹圖求錢二¶
十萬留信宿計無所得捲還之夫婦相向惋悵者數日¶
及連守兩郡竭俸入以事鉛槧每獲一書即日勘校裝¶
緝得名畫&ZX-111b10;器亦摩玩舒卷摘指疵病盡一燭為率故¶
<pb:KR3k0043_WYG_082-28b>¶
紙札精緻字畫全整冠於諸家每飯罷坐歸来堂烹茶¶
指堆積書史言某事在某書某卷第幾葉第幾行以中¶
否勝負為飲茶先後中則舉桮大笑或至茶覆懐中不¶
得飲而起凡書史百家字不刓缺本不誤者輙市之儲¶
作副本靖康丙午徳甫守淄州聞㓂入京師視盈箱溢¶
箧戀戀悵怏知其必不為己物建炎丁未奔大夫人喪¶
南来既長物不能盡載乃先去書之印本重大者畵之¶
多幅者器之無欵識者已又去書之監本者畵之平常¶
<pb:KR3k0043_WYG_082-29a>¶
者器之重大者所載尚十五車連艫渡淮江其淄州故¶
第所鎖十間屋期以明年具舟載之又化為煨燼己酉¶
嵗六月徳甫駐家池陽獨赴行都自㟁上望舟中告别¶
予意甚惡呼曰如傳聞城中緩急奈何遥應曰從衆必¶
不得已先弃輜重次衣衾次書冊次卷軸次古器獨宋¶
器者可自負抱與身俱存亡勿㤀之徑馳馬去秋八月¶
徳甫以病不起時六宫往江西予遣二吏部所存書二¶
萬卷金石刻二千本先往洪州至冬虜陷洪遂盡委棄¶
<pb:KR3k0043_WYG_082-29b>¶
所謂連艫渡江者又散為雲烟矣獨餘輕小卷軸寫本¶
李杜韓栁集世說鹽鐵論石刻數十副軸鼎鼐十數及¶
南唐書數箧偶在卧内巋然猶存上江既不可往乃之¶
台溫之衢之越之杭寄物於嵊縣庚戌春官軍收叛卒¶
悉取去入故李將軍家巋然者十失五六猶有五七簏¶
挈家寓越城一夕為盜穴壁負五簏去盡為吴說運使¶
賤價得之僅存不成部帙殘書策數種忽閱此書如見¶
故人因憶徳甫在東莱靜治堂裝褾初就芸籤縹帶束¶
<pb:KR3k0043_WYG_082-30a>¶
十巻作一帙日校二巻䟦一巻此二千巻有題跋者五¶
百二巻耳今手澤如新墓木已拱乃知有有必有無有¶
聚必有散亦理之常又何足道所以區區記其終始者¶
亦欲為後世好古博雅者之戒云時紹興四年也易安¶
年五十二矣自叙如此予讀其文而悲之為識於是書¶
　¶
　¶
　¶
<pb:KR3k0043_WYG_082-30b>¶
　¶
　¶
　¶
　¶
　¶
　¶
　¶
　稗編卷八十二¶
