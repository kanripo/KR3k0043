# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.609255
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十三
<pb:KR3k0043_WYG_083-1a>¶
欽定四庫全書¶
　稗編卷八十三　　　　　明　唐順之　撰¶
　　文藝十二(書法/)¶
　　　議書　　　　　　　　　　張懐瓘¶
昔仲尼修書始自堯舜堯舜王天下煥乎有文章文章¶
發揮書道尚矣夏殷之世能者挺生秦漢之間諸體間¶
出𤣥猷冥運妙用天資追虚捕㣲鬼神不容其潛匿而¶
通㣲應變言象不測其存亡奇寳盈乎東山明珠溢乎¶
<pb:KR3k0043_WYG_083-1b>¶
南海其道有貴而稱聖其迹有秘而莫傳理不可盡之¶
於詞妙不可窮之於筆非夫通𤣥達㣲何可至於此乎¶
乃不朽之盛事故叙而論之夫草木各務生氣不自埋¶
没况禽獸乎况人倫乎猛獸鷙鳥神彩各異書道法此¶
其古文篆籀時罕行用者皆闕而不議議者眞正藁草¶
之間或麟鳯一毛龜龍片甲亦無所不録其有名迹俱¶
顯者一十九人列之於後¶
　崔瑗　張芝　張昶　鍾繇　鍾㑹　韋誕　皇象¶
<pb:KR3k0043_WYG_083-2a>¶
　嵇康　衛瓘　衛夫人　索靖　謝安　王導¶
　王敦　王廙　王洽　王珉　王羲之　王獻之¶
然則千百年間得其妙者不越此十數人各能聲¶
飛萬里榮耀百代唯逸少筆迹遒潤獨擅一家之¶
美天質自然風神盖代且其道微而味薄固常人莫¶
之能學其理隠而意深固天下寡於知音昔為評者數¶
家既無文詞則何以立説何為取象其勢彷彿其形知¶
其門而未知其奥是以言論不能辨明夫於其道不¶
<pb:KR3k0043_WYG_083-2b>¶
通出其言不斷加之詞寡典要理乏研精不述賢哲之¶
殊能况有丘明之新意悠悠之説不足動人矣夫翰墨¶
及文章至妙者皆有深意以見其志覽之即令了然若¶
與面㑹則有智昏菽麥混白黒于胸襟若心悟精㣲圖¶
古今於掌握𤣥妙之意出於物類之表幽深之理伏于¶
杳㝠之間豈常情之所能言世智之所能測非有獨聞¶
之聽獨見之明不可議無聲之音無形之相夫誦聖人¶
之語不如親聞其言評先賢之書必不能盡其深意有¶
<pb:KR3k0043_WYG_083-3a>¶
千年明鏡可以照之不疲有琉璃屏風可以洞徹無礙¶
今雖録其品格豈獨稱其材能皆先其天性後其習學¶
縱異形奇體輙以情理一貫終不出于洪荒之外必不¶
離於工拙之間然智則無涯法固不定且以風神骨氣¶
者居上妍美功用者居下¶
眞書　　　逸少第一　元常第二　世將第三¶
子敬第四　士季第五　文靜第六　茂𢎞第七¶
行書　　　逸少第一　子敬第二　元常第三¶
<pb:KR3k0043_WYG_083-3b>¶
伯英第四　伯玉第五　季琰第六　敬和第七¶
茂𢎞第八　安石第九¶
章草　　　子玉第一　伯英第二　幼安第三¶
伯玉第四　逸少第五　士季第六　子敬第七¶
休明第八　草書伯英創立䂓範得物象之形均造化¶
之理然其法太古質不剖斷以此爲少也子玉有推輪¶
草意之妙後學得漁獵其中宜爲第一¶
草書　　　伯英第一　叔夜第二　子敬第三¶
<pb:KR3k0043_WYG_083-4a>¶
處仲第四　世將第五　仲將第六　士季第七¶
逸少第八　或問曰此品之中諸子豈能悉過於逸少¶
答曰人之材能各有長短諸子於草各有性識精魄超¶
然神彩射人逸少則格律非髙功夫又少雖圓豐妍美¶
乃乏神氣無戈㦸銛銳可畏無物象生動可奇是以劣¶
於諸子得重名者以眞行故也舉世莫之能曉悉以爲¶
眞草一槩若所見於諸子雷同則何煩有論今製品格¶
以代權衡於物無情不饒不損惟以理伏頗能面質異¶
<pb:KR3k0043_WYG_083-4b>¶
合䂓於𤣥匠殊不顧於聾俗夫聾俗無眼有耳但聞是¶
逸少必闇然懸伏何必湏見見與不見一也雖自謂高¶
鑒㫄觀如三嵗嬰兒豈敢斟量鼎之輕重哉伯牙子期¶
不易相遇造章甫者當售衣冠之士本不為於越人也¶
然草與眞異眞則字終意亦終草則行盡勢未盡或烟¶
收霧合或電激星流以風骨為體以變化為用有類雲¶
霞聚散觸遇成形龍虎威神飛動増勢巖谷相傾於峻¶
險山水各務於高深嚢括萬殊裁成一相或寄以騁縱¶
<pb:KR3k0043_WYG_083-5a>¶
横之志或托以散鬰結之懷雖至貴不能抑其高雖妙¶
算不能量其力是以無為而用同自然之功物類其形¶
得造化之理皆不知其然也可以心契不可以言宣觀¶
之者似入廟見神如窺谷無底俯猛獸之牙爪逼利劒¶
之鋒芒肅然危然方知草之㣲妙也子敬年十五六時¶
甞白其父云古之章草未能宏逸今窮偽畧之理極草¶
縱之致不若藁行之間於徃法固殊大人宜改體且法¶
既不定事貴變通然古法亦局而執子敬才高識遠行¶
<pb:KR3k0043_WYG_083-5b>¶
草之外更開一門夫行書非草非眞離方遁圓在乎季¶
孟之間兼眞者謂之眞行帶草者謂之行草子敬之法¶
非草非行流便於行草又處其中間無籍因循寧拘制¶
則挺然秀出務於簡易情馳神縱超逸優游臨事制宜¶
從意適便有若風行雨散潤色開花筆法體勢之中最¶
為風流者也逸少秉眞行之要子敬執行草之權父之¶
靈和子之神俊皆古今之獨絶也世人雖不能甄别但¶
聞二王莫不心醉是知徳不可偽立名不可虚成然荆¶
<pb:KR3k0043_WYG_083-6a>¶
山之下玉石參差或價賤同於瓦礫或價貴重於連城¶
其八分即二王之右也子敬殁後羊薄嗣之宋齊之間¶
此體彌尚謝靈運尤為秀傑近者虞世南亦工此法或¶
君長告令公務殷繁可以應機可以赴速或四海尺牘¶
千里相聞迹乃含情言惟叙事披封不覺欣然獨笑雖¶
則不面其若面焉妙用𤣥通隣于神化然此論雖不足¶
搜索至眞之理亦可謂張皇墨妙之門但能精求自可¶
意得思之不已神將告之理與道通必然靈應有志小¶
<pb:KR3k0043_WYG_083-6b>¶
學豈不勉歟古之名手但能其事不能言其意今僕雖¶
不能其事而輙言其意諸子亦有所不足或少運動及¶
險峻或少波勢及縱逸學者宜自損益也異能殊美莫¶
不僃矣然道合者千載比肩若死而有知豈無神交者¶
也逸少草有女郎材無文夫氣不足貴也賢人君子非¶
愚於此而智於彼知與不知用與不用也書道亦爾雖¶
賤於此或貴於彼鑒與不鑒也智能雖定賞遇在時也¶
嵇叔夜長七尺六寸美音聲偉容色雖土木形體而龍¶
<pb:KR3k0043_WYG_083-7a>¶
章鳯姿天質自然加以孝友温恭吾慕其為人常有其¶
草寫絶交書一紙非常寳惜有人與吾兩紙王右軍書¶
不易近於李造處見全書了然知公平生志氣若與面¶
焉後有達識者覧此論當亦悉心矣夫知人者智自知¶
者明論人才能先文而後墨羲獻等十九人皆兼文墨¶
乾元元年四月日張懷瓘述¶
　　　送高閒上人序　　　　　　韓　愈¶
茍可以寓其巧智使機應於心不挫於氣則神完而守¶
<pb:KR3k0043_WYG_083-7b>¶
固雖外物至不膠於心堯舜禹湯治天下飬叔治射庖¶
丁治牛師曠治音聲扁鵲治病僚之於丸秋之於奕伯¶
倫之於酒樂之終身不厭奚暇外慕夫外慕徙業者皆¶
不造其堂不嚌其胾者也往時張旭善草書不治他伎¶
喜怒窘窮憂悲愉佚怨恨思慕酣醉無聊不平有動於¶
心必於草書焉發之觀於物見山水崖谷鳥獸蟲魚草¶
木之花實日月列星風雨水火雷霆霹靂歌舞戰鬬天¶
地事物之變可喜可愕一寓於書故旭之書變動猶鬼¶
<pb:KR3k0043_WYG_083-8a>¶
神不可端倪以此終其身而名後世今閒之於草書有¶
旭之心哉不得其心而逐其迹未見其能旭也為旭有¶
道利害必明無遺錙銖情炎於中利欲鬬進有得有喪¶
勃然不釋然后一决於書而後旭可幾也今閒師浮屠¶
氏一死生解外膠是其為心必泊然無所起其於世必¶
淡然無所嗜泊與淡相遭頽墮委靡潰敗不可收拾則¶
其於書得無象之然乎然吾聞浮屠人善幻多技能閒¶
如通其術則吾不能知矣¶
<pb:KR3k0043_WYG_083-8b>¶
　　　自叙　　　　　　　　　　釋懷素¶
懷素家長沙幼而事佛經禪之暇頗好筆翰然恨未能¶
遠覩前人之奇迹所見甚淺遂擔笈杖錫西遊上國謁¶
見當代名公錯綜其事遺編絶簡往往遇之豁然心胸¶
畧無凝滯魚牋絹素多所塵㸃士大夫不以為恠焉顔¶
刑部書家者流精極筆法水鏡之辯許在末行又以尚¶
書司勲郎盧象小宗伯張正言曽為歌詩故叙之曰開¶
士懷素僧中之英氣槩通疎性靈豁暢精心草聖積有¶
<pb:KR3k0043_WYG_083-9a>¶
嵗時江嶺之間其名大著故吏部侍郎韋公陟覩其筆¶
力許以有成今禮部侍郎張公謂賞其不覊引以遊處¶
兼好事者作歌以贊之動盈巻軸夫草槀之作起於漢¶
代杜度崔瑗始以妙聞迨乎伯英尤擅其美羲獻茲降¶
虞陸相承口訣手授以至吴郡張旭長史雖姿性顚逸¶
超絶古今而模楷精詳特為眞正眞卿早嵗常接遊居¶
屢蒙激昻教以筆法資質劣弱又嬰物務不能懇習迄¶
以無成追思一言何可復得忽見師作縱横不羣迅疾¶
<pb:KR3k0043_WYG_083-9b>¶
駭人若還舊觀向使師得親承善誘亟挹䂓模則入室¶
之賔舍子奚適嗟歎不足聊書此以冠諸篇首其後繼¶
作不絶溢乎箱篋矣其述形似則有張禮部云奔蛇走¶
虺勢入座驟雨旋風聲滿堂盧員外云初疑輕烟澹古¶
松又似山開萬仞峯王永州邕曰寒猿飲水撼枯藤壯¶
士㧞山伸勁鐡朱處士遥云筆下唯看激電流字成只¶
畏盤龍走叙機格則有李侍御舟云昔張旭之作也時¶
人謂之張顚今懷素之為也余實謂之狂僧以狂繼顚¶
<pb:KR3k0043_WYG_083-10a>¶
誰曰不可張公又云嵇山賀老麤知名吴郡張顚曽不¶
易許御史瑶云志在新奇無定則古瘦灕灑半無墨醉¶
來信手兩三行醒後却書書不得戴御史叔倫云心手¶
相師勢轉奇詭形恠狀翻合宜人人欲問此中妙懷素¶
自言初不知語疾速則有竇御史兾云粉壁長廊數十¶
間興來小豁胸中氣忽然絶呌三五聲滿壁縱横千萬¶
字戴公又云馳毫驟墨列奔駟滿座失聲看不及目愚¶
劣則有從父司勲員外郎吴興錢起詩云遠跡無前侶¶
<pb:KR3k0043_WYG_083-10b>¶
孤雲寄太虚狂來輕世界醉裏得眞如皆辭㫖激切理¶
識𤣥奥固非虛蕩之所敢當徒増愧畏耳¶
　　　評書藥䂖論　　　　　　　張懐瓘¶
夫馬筋多肉少為上肉多筋少為下書亦如之今之書¶
人或得肉多筋少之法薫蕕同器十年不分寧知不有¶
藏其知能混其體法雷同賞遇或使之然至如馬之羣¶
行驥子不出其外列拖銜䇿方知逸足含識之物皆欲¶
骨肉相稱神貌洽然若筋骨不任其脂肉在馬為駑駘¶
<pb:KR3k0043_WYG_083-11a>¶
在人為肉疾在書為墨豬推其病狀未即已也非醫緩¶
不能為之惟題署及八分則肥宻可也自此之外皆宜¶
蕭散恣其運動然能之至難鑒之不易精察之者必若¶
庖丁解牛目無全形析枝分理其有一㸃一畫意態縱¶
横偃亞中間綽有餘裕結字峻秀類於生動幽若深遠¶
煥若神明以不測為量者書之妙也是曰無病勤而行¶
之益佳其有方闊齊平支體肥腯布置逼仄有所不容¶
稜角且形况復無像神貌懵昏氣候蔑然以濃淡為華¶
<pb:KR3k0043_WYG_083-11b>¶
者書之困也是曰病甚稍湏毒藥以攻之古文篆籀書¶
之祖也都無角節將古今道理亦可明葢欲方而有䂓¶
圓不失矩亦猶人之指腕促則如指之拳賖則如腕之¶
屈理湏裹之以皮肉若露筋骨是乃病也豈曰壯哉書¶
亦湏用圓轉順其天理若輙成稜角是乃病也豈曰力¶
哉夫良工理材斤斧無迹才子叙事潛刅其間書能入¶
流含於和氣宛與理㑹曲若天成刻角耀鋒無利餘害¶
萬事拙者易能者難童蒙書有稜角豈謂能也若始疎¶
<pb:KR3k0043_WYG_083-12a>¶
而終宻者則大同始宻而終疎者則大異故小人甘以¶
壞君子淡以成耀俗之書甘而易入乍觀肥滿則悦心¶
開目亦猶鄭聲之在聽也稜角者書之弊薄也脂肉者¶
書之滓穢也嬰斯病弊湏訪良醫滌蕩心胸除其煩憒¶
古人妙跡用思沉鬰自非㝠搜不可得見夫學鍾王尚¶
不繼虞褚况它者哉¶
　　　述張長史筆法十二意　　　顔真卿¶
金吾長史張公旭謂僕曰筆法𤣥㣲難妄傳授非志士¶
<pb:KR3k0043_WYG_083-12b>¶
高人詎可言其要妙夫平謂横子知之乎僕曰常聞長¶
史每令為一平畫皆湏縱横有象非此之謂乎長史曰¶
然直謂縱子知之乎曰豈非直者必縱之不令邪曲乎¶
曰然均謂間子知之乎曰蒙示以間不容光其此之謂¶
乎曰然宻謂際子知之乎曰豈非築鋒下筆皆令完成¶
不令疎乎曰然鋒謂末子知之乎曰豈非末已成畫使¶
鋒健乎曰然力謂骨體子知之乎曰豈非趯筆則㸃畫¶
皆有筋骨字體自然雄媚乎曰然輕謂曲折子知之乎¶
<pb:KR3k0043_WYG_083-13a>¶
曰豈非鈎筆轉角折鋒輕過亦謂轉角為暗過之謂乎¶
曰然决謂牽掣子知之乎曰豈非牽掣為撆擊决意挫¶
鋒使不怯滯令險峻而成乎曰然益謂不足子知之乎¶
曰豈非結搆㸃畫有失趣者則以别㸃畫旁救之乎曰¶
然損謂餘子知之乎曰豈非趣長筆短雖有㸃畫不足¶
常使意氣有餘乎曰然巧謂布置子知之乎曰豈非欲¶
書預想字形布置令其平穏或意外生體令有異勢乎¶
曰然稱謂大小子知之乎曰豈非大字促令小小字展¶
<pb:KR3k0043_WYG_083-13b>¶
令大兼令茂宻乎曰然子言頗皆近之矣夫書道之妙¶
煥乎其有㫖焉世之學者皆宗二王元常頗存逸迹曽¶
不睥睨筆法之妙遂爾雷同獻之謂之古肥旭謂之今¶
瘦古今既殊肥瘦頗反如自省覽有異衆説張芝鍾繇¶
功趣精細殆同神機肥瘦古今豈易致意眞迹雖少可¶
得而推逸少至於學鍾勢巧形容及其獨運意疎字緩¶
譬楚音習夏不能無楚過言不悒未為篤論又子敬之¶
不逮逸少猶逸少之不逮元常學子敬者畫虎也學元¶
<pb:KR3k0043_WYG_083-14a>¶
常者畫龍也倘著巧思思過半矣功若精勤當為妙筆¶
曰幸蒙長史傳授用筆之法敢問攻書之妙何以得齊¶
古人曰妙在執筆令其圓暢勿使拘攣其次識法其次¶
布置不慢不越巧使合宜其次紙筆精佳其次變通適¶
懷縱捨掣奪咸有䂓矩五者既備然後能齊古人曰敢¶
問神用執筆之理可得聞乎曰予傳授筆法得之老舅¶
陸彦遠曰吾昔日學書雖已功深奈何迹不至殊妙後¶
聞禇河南云用筆當如印泥畫沙思而不悟後於江島¶
<pb:KR3k0043_WYG_083-14b>¶
偶見沙平地淨令人意悦欲書乃以鋒利畫而書之其¶
勁險之狀明淨媚好自茲乃悟如錐畫沙使其藏鋒畫¶
乃沉著當其用筆常使透過紙背此功成之及也眞草¶
用筆悉如畫沙㸃畫淨媚則其道至矣如此則其迹可¶
久自然得齊古人¶
　　　撥鐙序　　　　　　　　　林　韞¶
韞咸通末為州刑掾時廬陵盧肇罷南浦太守歸宜春¶
公之文翰海内知名韞竊慕小學因師于盧公子弟安¶
<pb:KR3k0043_WYG_083-15a>¶
期嵗餘盧公忽相謂曰子學吾書但求其力爾不知用¶
筆之方不在於力用於力筆死矣虚掌實指指不入掌¶
東西上下何所關焉常人云永字八法乃㸃畫耳拘于¶
一字何異守株翰林禁經云筆貴饒左書尚遲澁此君¶
臣之道也大凢㸃畫不在拘之長短逺近但勿遏其勢¶
俾令筋骨相連意在筆前然後作字若平直相似狀如¶
算子此畫卜爾非書也吾昔受教于韓吏部其法曰撥¶
鐙今將授子子勿妄傳推拖撚拽是也訣盡于此子其¶
<pb:KR3k0043_WYG_083-15b>¶
㫖而味乎韞加以久罹戎事筆硯多亡終不能窮其妙¶
亦猶古人有得不死之術者人將從事焉未至得術者¶
物故歎恨不極人或譏之曰彼尚不能自免何恨之有¶
客曰昔有善算術者臨終傳于子終不能曉乃傳于人¶
他人盡其妙彼何妨得而不能演哉愚雖承盧公之命¶
既不能自盡其要妙敢恡復傳于智者¶
　　　論書　　　　　　　　　　釋亞棲¶
凢書通即變王變白雲體歐變右軍體栁變歐陽體永¶
<pb:KR3k0043_WYG_083-16a>¶
襌師褚遂良顔眞卿李邕虞世南等並得書中法皆后¶
自變其體以傳于世俱得垂名若執法不變縱能入石¶
三分亦被號為書奴終非自立之體此書家大要¶
　　　論書　　　　　　　　　　韋榮宗¶
凢下筆心主于手然後可下若少等間殆亦無慿又曰¶
湏淺其執牢其筆實其指虚其掌論正書行草則眞書¶
少宻執宜近頭行書寛縱執宜稍遠草書流逸執宜更¶
遠遠取㸃畫長大近取分布齊均¶
<pb:KR3k0043_WYG_083-16b>¶
　　　書迹述　　　　　　　　　李後主¶
壯嵗書亦壯猶嫖姚十八從軍初擁千騎陵沙漠目無¶
全虜又如夏雲奇峯畏日烈景縱横炎熱不可向邇其¶
任勢也如此老來書亦老若諸葛亮董戎韋&ZX-1117e8;接敵舉¶
板輿自隨以白羽麾軍不見其風骨而毫素相適筆無¶
全鋒噫壯老不同功用則異唯在所能者何以言之書¶
有七字法謂之撥鐙自衛夫人并鍾王家傳于歐顔禇¶
陸等流于此矣然世罕知其道孤以幸㑹得受誨于先¶
<pb:KR3k0043_WYG_083-17a>¶
王奇哉是書也非天賦其性口授要訣然后研功覃思¶
則不能窮其奥妙安得不秘而寳之所謂法者擫壓鈎¶
掲抵導送是也此字今有顔魯公墨迹尚存于世余恐¶
将來學者無所聞焉故書以記之¶
　　　叙陸希聲筆法　　　　　　錢若水¶
陸希聲得筆法凢五字擫壓鈎掲抵用筆䨇鈎則㸃畫¶
遒勁而盡妙矣謂之撥鐙法希聲以授沙門䛒光光入¶
長安為翰林供奉江南后主亦得此法復増二字曰導¶
<pb:KR3k0043_WYG_083-17b>¶
送¶
　　　又論書　　　　　　　　　米　芾¶
壯嵗未能立家人謂吾書為集古字葢取諸長處摠而¶
成之既老始自成家人見之不知以何為祖也字要骨¶
格肉須裹筋筋須藏肉帖乃秀潤生布置穏不俗險不¶
恠老不枯潤不肥變態貴形不貴苦苦生怒怒生恠貴¶
形不貴作作入畫畫入俗皆是病也筋骨之説出於栁¶
世人但㠯怒張為筋骨不知不怒張自有筋骨焉近年¶
<pb:KR3k0043_WYG_083-18a>¶
筆法蔡君謨獨歩當世予嘗戲謂君謨言學書如泝急¶
流用盡氣力船不離處所君謨以為能取譬章子厚以¶
眞自名獨稱吾行草言吾書如排算子然眞字須有體¶
勢乃佳爾一智永硯成臼乃能到右軍若透穿始到鍾¶
繇也可不勉之學書須得趣他好俱忘乃入妙别為一¶
好縈之便不工也¶
　　　書説　　　　　　　　　　蘓　軾¶
歐叔弼謂余書大似李北海余亦自覺其如此世或以¶
<pb:KR3k0043_WYG_083-18b>¶
謂似徐浩書者非也古今人用筆必有所自長史以劒¶
器容有是理雷大簡云聽江聲而筆法進文與可亦言¶
吾見蛇鬬而草書長殆非誕也凢世之所貴必貴其難¶
眞書難於飄揚草書難於嚴重大字難於結宻而無間¶
小字難於寛綽而有餘筆成冢墨成池不及羲之即獻¶
之筆秃千管墨磨萬鋌不作張芝作索靖書法備於正¶
書溢而為行草未能正書而能行草猶未能莊語而輙¶
放言無足道也把筆無定法要使虗而寛歐陽文忠公¶
<pb:KR3k0043_WYG_083-19a>¶
謂余當使指運而腕不知此語最妙方其運也左右前¶
後却不免敧側及其定也上下如引繩此之謂筆正栁¶
誠懸之語良是書初無意於佳乃佳爾草書雖是積學¶
乃成然要是出於欲速古人云匆匆不及草書此語非¶
是若匆匆不及乃是平時有意於學此弊之極遂至於¶
周越仲翼無足恠者吾書雖不甚精然自出新意不踐¶
古人是一快也志林云歐陽詢貌寒惟敏悟過人其書¶
勁險厲正稱其貌爾是知凢書象其為人¶
<pb:KR3k0043_WYG_083-19b>¶
　　　論唐宋書家　　　　　　　黄庭堅¶
山谷論三家之法以為唐初字學勁健得晉宋風開元¶
後變為肥厚元和後栁沈之徒復尚清勁五代楊凝式¶
國初李建中妙絶一時行草亦主肥厚李昌式不免於¶
重濁又論楊少師如散僧入聖李西臺如法師㕘禪王¶
著小禪縛律¶
　　　書則序　　　　　　　　　韓　性¶
書果有則乎書心畫也短長瘠肥體人人殊未可以一¶
<pb:KR3k0043_WYG_083-20a>¶
律拘也書果無則乎古之學者殫精神靡嵗月臨模倣¶
效終老而不厭亦必有其道矣盖書者聚一以成形形¶
質既具性情見焉異者其體同者其理也能盡其理可¶
以為則矣三代之時書以記事未始以㸃畫較工拙也¶
然而鼎彛銘誌之文俯仰向背精入芒髪是豈有意於¶
工哉亦盡其理不能不工耳秦漢而下以書名者何可¶
勝數盡書之理者惟鍾元常王逸少數人而已其殘縑¶
敗楮刓碑斷碣幸存於世者皆為人所寳愛觀其霞分¶
<pb:KR3k0043_WYG_083-20b>¶
雲駛龍跳虎躍變化倐忽莫適控搏可喜可玩可怖可¶
愕而不可測識意非法度所可拘攣徐而察之俯仰向¶
背之理若合符契後之學者互相憲述隨其所至而各¶
有成下至黄太史米南宮書體尤縱肆而法度極森嚴¶
故皆可以擅名於後世由是而降人益事書其資善書¶
者又好為甚高之論以為師心自用足以成家何必為¶
是拘拘也其形質性情蹠盭昏惑前不則乎古後不足¶
為來者則書道之中絶以是也夫今承㫖趙公以翰墨¶
<pb:KR3k0043_WYG_083-21a>¶
為天下倡學者翕然而景從趙君仲德嘗請書法之要¶
公謂當則古無徒取法於今人也仲德於是取古人評¶
書要語輯為一書名曰書則以成趙公之意而惠學者¶
以指南也好事者將取而列諸梓仲德俾余為之序夫¶
書者六藝之一儒者所當事也書有自然之理理之所¶
在學者則焉射之正也車之軌也砭劑之俞滎也是書¶
傳學者之厚幸非與仲德又謂余嘗取先儒讀書之法¶
㑹粹為編未成成且併刻之嗟夫考古昔之言以求事¶
<pb:KR3k0043_WYG_083-21b>¶
物之則經籍所載盡儒者事也豈惟書哉趙君其進於¶
是矣因併誌其語於篇端¶
　　　論用筆　　　　　　　　　王羲之¶
書字貴乎平穏用筆湏有偃有仰有敧有斜或小或大¶
或短或長欲書先搆筋力然後裝束更在注意詳雅起¶
發緜宻疎闊相間每作一㸃懸管為之每作一波抑而¶
復起一字湏數體俱入一紙湏字字意殊書弱紙强筆¶
强紙弱筆强弱不等則蹉跌不入凢書之時貴乎沉靜¶
<pb:KR3k0043_WYG_083-22a>¶
令意在筆前字居心後未作之始結思湏成下筆宜遲¶
管是將軍故湏遲重心不宜遲心是箭鋒遲則中物不¶
入每書貴十遲五急十曲五直十藏五行十起五伏着¶
墨不過三分不得深浸深浸則毫弱無力墨用松節同¶
研久久不動彌佳矣¶
　　　續書譜　　　　　　　　　姜　蘷¶
眞行草書之法其源出於蟲篆八分飛白章草等圓勁¶
古淡則出於蟲篆㸃畫波發則出於八分轉換向背則¶
<pb:KR3k0043_WYG_083-22b>¶
出於飛白簡便痛快則出於章草然而眞草與行各有¶
體製歐率更顔平原輩以眞為草李邕李西臺輩以行¶
為眞亦以古人有專工正書者有專工草書者有專工¶
行書者信乎其不能兼美也或云草書千字不抵行書¶
十字行書十字不抵眞書一字意以為草至易而眞至¶
難豈眞知書者哉大抵下筆之際盡倣古人則少神氣¶
專務遒勁則俗病不除所貴熟習兼通心手相應斯為¶
美矣白雲先生歐陽率更書訣亦能言其梗槩孫過庭¶
<pb:KR3k0043_WYG_083-23a>¶
論之又詳皆可参稽之眞書以平正為善此世俗之論¶
唐人之失也古今眞書之妙無出鍾元常其次則王逸¶
少今觀二家之書皆瀟洒縱横何拘平正良由唐人以¶
書判取士而士大夫字畫類有科舉習氣顔魯公作干¶
禄字書是其證也矧歐虞顔栁前後相望故唐人下筆¶
應䂓入矩無復晉魏飄逸之氣且字之長短小大斜正¶
疎宻天然不齊孰能一之謂如東字之長西字之短口¶
字之小體字之大朋字之斜黨字之正千字之疎萬字¶
<pb:KR3k0043_WYG_083-23b>¶
之宻畫多者宜瘦畫少者宜肥魏晉書法之高良由各¶
盡字之眞態不以私意参之耳或者專喜方正極意歐¶
顔或者惟務勻圓專師虞永或謂體湏稍匾則自然平¶
正此又有徐㑹稽之病或云欲其瀟散則自不塵俗此¶
又有王子敬之風豈足以盡書法之美哉眞書用筆自¶
有八法吾嘗採古人之字列以為圖今畧言其指㸃者¶
字之眉目全藉顧盼精神有向有背隨字異形横直畫¶
者字之骨體欲其堅正勻淨有起有止所貴長短合宜¶
<pb:KR3k0043_WYG_083-24a>¶
結束堅實撇捺者字之手足伸縮異度變化多端要如¶
魚翼鳥翅有翩翩自得之狀挑剔者字之歩履欲其沉¶
實晉人挑剔或帶斜拂或横引向外至顔栁始正鋒為¶
之正鋒則無飄逸之氣轉折者方圓之法眞多用折草¶
多用轉折欲少駐駐則有力轉欲不滯滯則不遒然而¶
眞以轉而後遒草以折而後勁不可不知也懸斜者筆¶
欲極正自上而下端若引繩若垂而復縮謂之垂露翟¶
伯壽問於米老曰書法當何如米老曰無垂不縮無往¶
<pb:KR3k0043_WYG_083-24b>¶
不收此必至精至熟然後能之古人遺墨得其一㸃一¶
畫皆昭然絶異者以其用筆精妙故也大令以來用筆¶
者多失一字之間長短相補斜正相拄肥瘦相混求妍¶
媚於成體之後至於今世尤甚　用筆不欲太肥肥則¶
形濁又不欲太瘦瘦則形枯不欲多露鋒芒露則意不¶
持重不欲深藏圭角藏則體不精神不欲上小下大不¶
欲左低右高不欲前多後少歐陽率更結體雖太拘而¶
用筆特備衆美雖少楷而翰墨灑落追蹤鍾王來者不¶
<pb:KR3k0043_WYG_083-25a>¶
能及也顔栁結體既異古人用筆復溺於一偏予評二¶
家為書法之一變數百年間人爭效之字畫剛勁高明¶
固不為無助而魏晉風軌則埽地矣然栁氏大字偏傍¶
清勁可喜更為奇妙近世亦有倣之者則俗濁不除不¶
足觀故知與其太肥不若瘦硬也　草書之體如人坐¶
卧行立揖遜忿爭乗舟躍馬歌舞擗踴一切變態非茍¶
然者又一字之體率有多變有起有應如此起者當如¶
此應各有義理右軍書羲之字當字得字深字慰字最¶
<pb:KR3k0043_WYG_083-25b>¶
多多至數十字無有同者而未嘗不同也可謂所欲不¶
踰矩矣大凢學草書先當取法張芝皇象索靖章草等¶
則結體平正下筆有源然後倣王右軍申之以變化鼓¶
之以奇崛若泛學諸家則字有工拙筆多失誤當連者¶
反斷當斷者反續不識向背不知起止不悟轉換隨意¶
用筆任筆賦形失誤顚錯反為新奇自大令以來已如¶
此矣況今世哉然而襟韻不高記憶雖多莫湔塵俗若¶
使風神蕭散下筆便當過人自唐以前多是獨草不過¶
<pb:KR3k0043_WYG_083-26a>¶
兩字屬連累數十字而不斷號曰連綿遊絲此雖出於¶
古人不足為奇更成大病古人作草如今人作眞何嘗¶
茍且其相連處特是引帶嘗攷其字是㸃畫處皆重非¶
㸃畫處偶相引帶其筆皆輕雖復變化多端而未嘗亂¶
其法度張顚懷素最號野逸而不失此法近代山谷老¶
人自謂得長沙三昧草書之法至是又一變矣流至於¶
今不可復觀唐太宗云行行若縈春蚓字字如綰秋蛇¶
惡無骨也大抵用筆有緩有急有有鋒有無鋒有承接¶
<pb:KR3k0043_WYG_083-26b>¶
上文有牽引下字乍徐還疾忽往復收緩以倣古急以¶
出奇有鋒以耀其精神無鋒以含其氣味横斜曲直鉤¶
環盤紆皆以勢為主然不欲相帶帶則近俗横畫不欲¶
太長長則轉換遲直畫不欲太多多則神癡以捺代乁¶
以發代辵辵亦以捺代乀唯丿則間用之意盡則用懸¶
針意盡湏再生筆意不若用垂露耳　用筆如折釵股¶
如屋漏㾗如錐畫沙如璧拆此皆後人之論折釵股者¶
欲其曲折圓而有力屋漏㾗者欲其横直勻而藏鋒錐畫¶
<pb:KR3k0043_WYG_083-27a>¶
沙者欲其無起止之跡璧拆者欲其無布置之巧然皆不¶
必若是筆正則藏鋒筆偃則鋒岀一起一倒一晦一㝠¶
而神奇岀焉嘗欲筆鋒在畫中則左右皆無病矣故一¶
㸃一畫皆有三轉一披一拂又有三折一丿又有數様¶
一㸃者欲與畫相應兩㸃者欲自相應三㸃者必一㸃¶
起一㸃帶一㸃應四㸃者一起兩帶一應筆陣圖云若¶
平直相似狀如算子便不是書又如囗當行草時尤宜¶
泯其稜角以寛閒圓美為佳心正則筆正意在筆前字¶
<pb:KR3k0043_WYG_083-27b>¶
居心後皆名言也故不得中行與其工也寧拙與其弱¶
也寧勁與其鈍也寧速然極湏淘洗俗姿則妙處自見¶
矣大要執之欲緊運之欲活不可以指運筆當以腕運¶
筆執之在手手不主運運之在腕腕不知執又作字者¶
亦湏畧考篆文湏知㸃畫來歴先後如左右之不同刺¶
㓨之相異王之與玉示之與衣以至秦奉泰春形同理¶
殊得其源本斯不浮矣孫過庭有執使轉用之法執謂¶
長短淺深使謂縱横牽掣轉謂鉤環盤紆用謂㸃畫向¶
<pb:KR3k0043_WYG_083-28a>¶
背豈偶然哉　作楷墨欲乾然不可太燥行草則燥潤¶
相雜潤以取妍燥以取險墨濃則筆滯墨燥則筆枯亦¶
不可不知也筆欲鋒長勁而圓長則含墨可以運動勁¶
則有力圓則妍美予嘗評世有三物用不同而理相似¶
良弓引之則緩來舍之則急往世俗謂之掲箭好刀按¶
之則曲舍之則勁直如初世俗謂之回性筆鋒亦欲如¶
此若一引之後已曲不復挺又安能如人意耶故長而¶
不勁不如勿長勁而不圓不如勿勁紙筆墨皆書法之¶
<pb:KR3k0043_WYG_083-28b>¶
助也　嘗夷攷魏晉行書自有一體與草書不同大率¶
變眞以便於揮運而已草出於章行岀於眞雖曰行書¶
各有定體縱復晉代諸賢亦不相逺蘭亭記及王右軍¶
諸帖第一謝安石大令諸帖次之顔栁蘇米亦後世之¶
可觀者大要以筆老為貴少有失誤亦可輝映所貴乎¶
穠纎間出血脉相連筋骨老健風神灑落姿態具備眞¶
有眞之態度行有行之態度草有草之態度必湏博習¶
可以兼通焉　臨摹書至易唐太宗云卧王濛於紙中¶
<pb:KR3k0043_WYG_083-29a>¶
坐徐偃於筆下可以嗤蕭子雲唯初學者不得不摹亦¶
以節度其手易於成就皆湏是古人名筆置之几案懸¶
之座右朝夕諦觀思其用筆之理然後可以臨摹其次¶
䨇鉤蠟本湏精意摹搨乃不失位置之美耳臨書易失¶
古人位置而多得古人筆意摹書易得古人位置而多¶
失古人筆意臨書易進摹書易忘經意與不經意也夫¶
臨摹之際毫髪失眞則神情頓異所貴詳謹世所有蘭¶
亭何翅數百本而定武本為最佳然定武本有數様今¶
<pb:KR3k0043_WYG_083-29b>¶
取諸本参之其位置長短大小無不一同而肥瘠剛柔¶
工拙要妙亦異以此知定武雖石刻又未必得眞蹟之¶
風神矣　方圓者眞草之體用眞貴方草貴圓方者参¶
之以圓圓者参之以方斯為妙矣然而方圓曲直不可¶
顯顯直湏涵泳一出於自然如草書猶忌横直分明横¶
直多則字有積薪束葦之狀而無蕭散之氣時参出之¶
斯為妙矣　向背者如人之顧盼指畫相揖相背發於¶
左者應於右起於上者伏於下大要㸃畫之間施設各¶
<pb:KR3k0043_WYG_083-30a>¶
有情理求之古人惟王右軍為妙　假如立人挑土田¶
王衣示一切偏傍皆湏令狹長則右有餘地矣在左者¶
亦然不可太宻太巧若太宻太巧者乃是唐人之病也¶
假如口字在左者皆湏與上齊嗚呼喉嚨等是也在右¶
者皆湏與下齊和扣等是也又如宀頭湏令覆其下走¶
辵湏能承其上審其輕重使相負荷計其大小使相副¶
稱為善　書以疎為風神宻為老氣如佳之四横川之¶
三直魚之四㸃畫之九畫必湏下筆遒勁疎宻停均為¶
<pb:KR3k0043_WYG_083-30b>¶
佳當疎不疎必成寒乞當宻不宻必至凋疎　風神者¶
一湏人品高二湏師法古三湏筆紙佳四湏險勁五湏¶
高明六湏潤澤七湏向背得宜八湏時出新意則自然¶
長者如秀整之士短者如精悍之徒瘦者如山澤之癯¶
肥者如貴遊之子勁者如武夫媚者如美女敧斜如醉¶
仙端楷如賢士　遲以取妍速以取勁必先能速然後¶
能為遲若素不能速而專務於遲則無神氣若專務速¶
又多失勢　下筆之初有搭鋒者有折鋒者其一字之¶
<pb:KR3k0043_WYG_083-31a>¶
體定於初下筆凢作字第一字多是折鋒第二三字承¶
上筆勢多是搭鋒若一字之間右邉多是搭鋒應於左¶
故也又有平起者如隸畫藏鋒者如篆畫大要折搭多¶
精神平藏善含蓄兼之則妙矣　藝之至未始不與精¶
神通其説見於昌黎送高閒上人序　字有藏鋒出鋒¶
之異粲然盈楮猶欲其首尾相應上下相接為佳後學¶
之士隨所記憶圖寫其形未能涵容皆支離而不相貫¶
穿黄庭小楷與樂毅論不同東方朔畫贊又與蘭亭序¶
<pb:KR3k0043_WYG_083-31b>¶
殊指一時下筆各有其勢固應爾也余嘗歴觀古人名¶
書無不㸃畫振動如見其揮運之時山谷云字中有筆¶
如禪家句中有眼豈欺我哉　筆得墨則瘦得朱則肥¶
故書丹以瘦為奇而圓熟美潤常有餘燥勁老古常不¶
足朱使然也欲刻者不失眞未有若書丹者然書時盤¶
礴不無少勞韋仲將升高書凌雲臺榜下則鬚髪為之¶
白藝成而下斯之謂與若鍾繇李邕又自刻之可謂癖¶
矣(太宗嘗謂朝臣曰書學小道初非急務時或留心猶/勝棄日朕少時為公子頻遭陣敵執金鼓必有指揮)¶
<pb:KR3k0043_WYG_083-32a>¶
(觀其陣即知强弱以吾弱對其强以吾强對其弱敵犯/吾弱追犇闕  不踰百數十歩吾擊其弱突過其陣自)¶
(背而反擊之無不潰大率用此制今吾臨古人之書殊/不學其形勢惟在求其骨力而形勢自生吾之所為皆)¶
(先作意是/以能成也)¶
　　　象形論　　　　　　　　　趙撝謙¶
昔者聖人之造書也其肇於象形乎故象形為文字之¶
本而指事㑹意諧聲皆由是而出焉象形者象丌物形¶
隨體詰(契吉/切)詘(曲勿/切)而畵丌□者也丌別有正生十穜¶
(俗用/種)十穜者數位之形則一□(圍/同)之類是也天文之形¶
<pb:KR3k0043_WYG_083-32b>¶
則□回之類是也地理之形則水厂(岸/同)之類是也人物¶
之形則子呂之類是也草木之形則禾尗之類是也蟲¶
獸之形則虫牛之類是也飲食之形則酉月之類是也¶
服餙之形則衣巾之類是也宫室之形則□(作壷/非)&ZX-111f4b;(郭/通)¶
之類是也器用之形則弓矢之類是也此十穜直象丌¶
形故謂之正生推之則又有所謂兼生者二焉丌一曰¶
形兼意日月之類是也丌一曰形兼聲曐箕之類是也¶
㠯丌兼&ZX-1117e9;它類故謂之兼生㠯是推之則象形之義可¶
<pb:KR3k0043_WYG_083-33a>¶
觸類而通矣夾漈所謂十形猶子姓兼聲兼意猶因亞¶
者是也雖然若䑕之&ZX-111812;佀臼巢之腹佀臼耑之足佀而¶
毛類反手月形近&ZX-1119af;茍泥(去/)而不通則於象形之義&ZX-1117ec;¶
矣烏乎古篆廢而分隸興分隸興而字學昧是故分隸¶
有匕(音/比)無匕(音/化)有&ZX-111816;無又有冂(冪/非)無□(坰/同)有禾無禾(稽/同)¶
循而至於支攴(暜木/切)同書殳(音/殊)□(没/同)竝作□(秦/)□(泰/)□¶
(&ZX-1117e9;/)萅(春/)之&ZX-111812;无異已已(佀/)弓(胡感/切)巴(節/通)之體莫别好古¶
君子論至乎此豈直三嘆而已哉¶
<pb:KR3k0043_WYG_083-33b>¶
　　　指事論¶
事猶物也指事者加物於象形之文直著丌事指而可¶
識者也聖人造書形不可象則屬諸事是㠯丌文㡭象¶
形而出象形文也指事灭文也象形文之純指事文之¶
加也故曰正生附本葢造指事之本附於象形如本末¶
朱禾未朿之類是也夫木象形文也加一於下則指為¶
本加一於上則指為末加一於中則指為朱㠯丌&ZX-111812;曲¶
而加則指為禾㠯丌支枼之繁而加則指為未㠯丌條¶
<pb:KR3k0043_WYG_083-34a>¶
榦有物而加則指為束丌字既不可謂之象形又不可¶
謂之㑹意故謂之指事指事之别有十類如象形之所¶
陳者兹不復述此外又有兼諧聲而生之一類曰事兼¶
聲齒金之類是也夾漈謂指事類乎象形斯言既得之¶
矣然又㠯史外之類入乎指事之篇抑□何為而然邪¶
　　　㑹意論¶
㑹意者或合丌體而兼乎義或反丌文而取乎意擬之¶
而後言議之而後動者也丌書出於象形指事象形指¶
<pb:KR3k0043_WYG_083-34b>¶
事文也諧聲字也㑹意文字之閒也但丌文則反諸象¶
形指事之文耳故曰正生歸本丌别有五曰反體㑹意¶
曰&ZX-111b4f;體㑹意曰同體㑹意曰二體㑹意曰三四五體㑹¶
意反體者如永乃水之長也象其形焉&ZX-111cea;則水之衰流¶
别者故反永則為&ZX-111cea;之類是也&ZX-111b4f;體者如月形兼意字¶
也夕則月見故月&ZX-111b4f;則為夕之類是也同體者如二口¶
為吅三犬為猋之類是也二體者如草生田上則為苗¶
䑕居宂下則為竄之類是也三四五體者从臼匊水臨¶
<pb:KR3k0043_WYG_083-35a>¶
皿則為盥土上有广从八㠯分其里則為廛从臼持□¶
置於几上有鬯酉而餙之㠯彡則為鬱其類是也曰竝¶
生者言竝乎象形指事之文而生也夾漈㠯文有子母¶
一子一母為諧聲是也其㠯二母合為㑹意則未也今¶
觀其所著六書畧㠯羹便等字入於㑹意之篇其人文¶
固謂之母羹本作□其母在䰜然則羙&ZX-111cd5;更三字胡可¶
謂之母哉夾漈尚爾而況於佗乎¶
　　　諧聲論¶
<pb:KR3k0043_WYG_083-35b>¶
六書之□在乎諧聲聲原於虚妙於物而无不諧故也¶
洋洋乎諧聲之道不疾而速不行而至何其神哉然其¶
為字則主母㠯定形因母㠯主意而附佗字為子㠯調¶
合其聲者也原夫造諧聲之法或取聲㠯成字或取音¶
㠯成字聲者平上去入四聲也音者角徴羽商宫半徴¶
半商七音也有同聲者則取同聲而諧如倥銅而諧空¶
同聲之類是也無同聲者則取轉聲而諧如控洞而諧¶
空同聲之類是也無轉聲者則取旁聲而諧如叨江而¶
<pb:KR3k0043_WYG_083-36a>¶
諧刀工聲之類是也無旁聲者則取正音而諧如簫昵¶
而諧肅尼音之類是也無正音者則取旁音而諧如知¶
威而諧矢戍音之類是也有惟取同音而諧者如風開¶
而諧凡开是也此其大畧也若其别則有聲兼意如禮¶
貫之類三體四體如歸㣲之類(歸从婦&ZX-111b4f;从止&ZX-1112dd;聲微/从彳从攴从人豈省聲)¶
陳而觀之究而言之又有&ZX-111816;定意而又諧聲者松柏之¶
類也又定意而屮諧聲者雞都之類也其或定意於上¶
而諧聲於下者蓮䨮之類也定意於下而諧聲於上者¶
<pb:KR3k0043_WYG_083-36b>¶
帬常之類也其有形定於外而聲諧於内者園圃之類¶
也意定於内而聲諧於外者徽輿之類也有从聲之文¶
&ZX-111c40;居而卒難認者□黄之類也其言之於語論寸之於¶
寺專之類則謂之因毋㠯主意其□之於園國晶之於¶
曑曟之類則謂之主毋㠯定形班孟堅衛巨山謂諧聲¶
為形聲失其義也又有所謂从聲而&ZX-111b4f;者葢&ZX-111b4f;文有聲¶
關於義者有義關於聲者如甜之从舌㠯為義舌之所¶
嗜者甘故也謂恬之从舌則非矣葢从甜&ZX-111b4f;為聲而關¶
<pb:KR3k0043_WYG_083-37a>¶
於義故也如營之从熒&ZX-111b4f;聲也㠯吕為義㠯熒為聲故¶
也謂勞从熒則非矣葢从營&ZX-111b4f;為義而關於聲故也諧¶
聲之道既有無不諧之妙又有纍加之□如讀誦之讀¶
主言㠯為意从衒賣(古/儥)之賣者諧丌聲也賣則从貝為¶
意又从順&ZX-1117e9;(古/睦)之&ZX-1117e9;而諧&ZX-1117e9;又从菌&ZX-1117e9;(音/陸)之&ZX-1117e9;而諧纍¶
相加而不&ZX-111d05;煩者此諧聲之道所㠯无窮也余謂主毋¶
㠯定形因毋㠯主意而附它字為子㠯調合丌聲者庶¶
幾近之矣學者儻即是觸類而推之則於諧聲乎何有¶
<pb:KR3k0043_WYG_083-37b>¶
　　　假借論¶
夾漈曰學者之患在於識有義之義而不識無義之義¶
假借者無義之義也假借本非已有因它所授故於己¶
為無義又曰六書之難明為假借之難明也六書明則¶
六經如指諸掌假借明則六書如指諸掌故夾漈之六¶
書畧於假借一門為甚詳雖然猶&ZX-111173;其或於轉注之恉¶
㒸有叶音借義不借義之誤今因丌誤而定之則假借¶
轉注之恉丌庶幾矣夫假借之所㠯别者五而生有三¶
<pb:KR3k0043_WYG_083-38a>¶
曰因義之借曰無義之借曰因借之借是為託生曰同¶
音竝義不為假借是為反生曰轉注而假借是為兼生¶
此五者假借之所㠯别也因義之借者初本裁衣之始¶
而借為凡物之始狀本犬之形象而借為萬物之狀也¶
無義之借者易本蜥易之易而借為變易之易財本貨¶
財而借為財成之財也因借而借者商本商度之商既¶
借為宮商之商矣而又借為商賈之商也之本之草之¶
之既借為之催之之矣而又借為語詞之之也同音竝¶
<pb:KR3k0043_WYG_083-38b>¶
義不為假借者台説之台即台我之台皆得从口而為¶
意从㠯而為聲也壬儋之壬既象治壬之形壬娠之壬¶
□象褱壬之形也轉注而假借者如頃本頃夨之頃既¶
轉而為頃刻之頃矣因頃刻之聲而借為頃畝之頃過¶
本過踰之過既轉而為既踰曰過之過矣因既踰曰過¶
之聲而借為過失之過也夾漈又有語詞之借五音之¶
借三詩之借十日十二辰方言之借之類此即所謂無¶
義之借故不復出烏乎假借之㫖不明於世㠯至書然¶
<pb:KR3k0043_WYG_083-39a>¶
&ZX-1117e9;之然更加火州渚之州復加水果字有草須字有髟¶
如此之類何可枚擧尚奚論丁寧之類不用口車渠馬¶
堖之類不須石哉¶
　　　轉注論¶
轉注者展轉其聲而注釋為它字之用者也有因丌意¶
義而轉者有但轉丌聲而□意義者有再轉為三聲用¶
者有三轉為四聲用者至於八九轉者□有之丌轉之¶
之法則與造諧聲相類有轉同聲者有轉旁聲者有轉¶
<pb:KR3k0043_WYG_083-39b>¶
正音者有轉旁音者有唯取丌書而轉者轉注之别有¶
五曰因義轉注者惡本善惡之惡㠯有惡也則可惡(去/聲)¶
(下/同)故轉為憎惡之惡齊本齊一之齊㠯丌齊也則如齊¶
(與齋通/下同)故轉為齊莊之齊此丌類也曰□義轉注者如¶
荷□蓮荷之荷而轉為負荷(上聲/下同)之荷雅(作鴉/非)本烏雅¶
之雅而轉為風雅(上聲/下同)之雅此丌類也曰因轉而轉者¶
如長本長短之長則物莫先焉故轉為長(上/)幼之長(上/)¶
長(上/)則有餘故又轉為長(去下/同)物之長行本行止之行¶
<pb:KR3k0043_WYG_083-40a>¶
則有䡮□故轉為悳行(去/)之行(去/)行(去/)則有次叙故又¶
轉為行(杭/)&ZX-1119b3;之行(杭/)又謂之行(衡/)行(□/)之行(□/)行(去下/同)¶
行之行此丌類也此三者謂之乇生又有二用曰䨇音¶
竝義不為轉注者如朋(鳯/同)皇(凰/非)之朋即鵾朋(乎/)之朋文¶
皆象丌飛形杷□之杷補訝切收麥之器白加切又為¶
木名樂器之枇杷(讀作/琵琶)皆得从木㠯定意从巴皆得諧¶
丌聲此丌類也是謂反生又有兼用曰假借而轉注者¶
來乃來牟之來既借為來徃之來矣而又轉為勞來(去/)¶
<pb:KR3k0043_WYG_083-40b>¶
之來也風乃風蟲之風既借為吹嘘之風矣因轉為風¶
刺之風(去/)此丌類也又有屶音叶音者不在轉注例也¶
如聨叕之叕陟衛切南屶之人則有株&ZX-1119b3;切音兄弟之¶
兄呼庸切東吴之人則㠯呼榮切之上下之下讀如&ZX-11101a;¶
夏押於語韻則音如戸明諒之明讀如姓名押於陽韻¶
則音如芒(忙茫/並非)凡此之類不能悉載吴棫韻補協音庶¶
矣屶音之類迄今无書然□不必書也若夫衰有四音¶
齊有五音不有六音&ZX-1117ec;有七音差有八音數有九音辟¶
<pb:KR3k0043_WYG_083-41a>¶
十有一音之類或主意義或□意義然轉聲而□意義¶
者多矣學者引伸觸類而通丌余可也然自許尗重㠯¶
來㠯同意相受考老字為轉注依聲侂事令長字為假¶
借之説既興鄭𤣥㠯之而觧經夾漈㠯之而成畧㒸失¶
假借轉注之本㫖蕭楚謂一字轉其聲而讀之是為轉¶
注及近世程端禮編讀書分秊日程雖有轉注為轉聲¶
假借為借聲之説惜丌不能立例确(確/非)論□無攸定余¶
故不得不為之詳辯也今夫老字从人从毛从匕者人¶
<pb:KR3k0043_WYG_083-41b>¶
之毛匕而白則為老㑹意字也考者老也故从老&ZX-111b4f;定¶
意从丂者諧聲字也初非㠯老字轉而為考也又若耆¶
(渠伊/切)耇(古□/切)&ZX-1128ba;(常句/切)&ZX-1128bb;(丁念/切)孝耊(批結/切)六字皆从老&ZX-111b4f;¶
㠯為意从㫖句勿占至㠯為聲孝則从子承父道而為¶
㑹意今夾漈㠯之入轉注之篇可乎哉又若㠯日月成¶
易而轉為明㠯目少作眇而轉為&ZX-111b4f;此又不達丌㫖之¶
冘也烏乎轉注之㫖一失㒸至詭更妄改是㠯葛稚川¶
加彡於形景之景而作影王逸少从車於&ZX-1117ec;陳之陳(本/作)¶
<pb:KR3k0043_WYG_083-42a>¶
(&ZX-11256c;/)而為陣至若日莫之莫更加日烏雅之雅復作鴉獻¶
亯(響/)亯(俗作/烹)飪亯(許庚/切)通之體皆異匕箸(作筯/非)箸(俗作/著)¶
見依箸(俗作/着)之刺竝殊□之沾(作添/非)月&ZX-1117e9;之从草若此¶
者甚众皆昧於轉注之指者也¶
　¶
　¶
　¶
　¶
<pb:KR3k0043_WYG_083-42b>¶
　¶
　¶
　¶
　¶
　¶
　¶
　¶
　稗編卷八十三¶
