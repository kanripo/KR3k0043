# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.679120
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十五
<pb:KR3k0043_WYG_085-1a>¶
欽定四庫全書¶
　稗編卷八十五　　　　　明　唐順之　撰¶
　　畫二¶
　　　畫評序　　　　　　　　　劉道醇¶
夫識畫之訣在乎明六要而審六長也所謂六要者氣¶
韻兼力一也格制俱老二也變異合理三也彩繪有澤¶
四也去來自然五也師學捨短六也所謂六長者麄鹵¶
求筆一也僻澁求才二也細巧求力三也狂怪求理四¶
<pb:KR3k0043_WYG_085-1b>¶
也無墨求染五也平畫求長六也¶
　　　廣記論畫¶
夫觀畫之法見短勿詆更求其長見巧勿譽反尋其拙¶
大凡觀釋教者尚莊嚴慈覺觀羅漢者尚四象歸依四¶
象者謂有四國王之子有婆羅門或四胡夷或比丘優¶
婆塞夷門觀道流者尚孤閒清古觀人物者尚精神體¶
態謂有貴賤中外也仍觀折算衣紋停分形貌觀畜獸¶
者尚馴擾擴厲觀花竹者尚艶麗閒雅觀禽鳥者尚毛¶
<pb:KR3k0043_WYG_085-2a>¶
羽翔舉觀山水者尚平遠曠蕩觀鬼神者尚筋力變異¶
觀屋木者尚壯麗深遠凡上折下算一斜一直大率與¶
匠人横作亦同¶
畫有八格石老而潤水淡而明山要崔嵬泉宜洒落雲¶
烟出没野逕迂回松偃龍蛇竹藏風雨¶
　　　十二忌　　　　　　　　　饒自然¶
元饒自然云畫有十二忌一曰布置迫塞凡畫山水必¶
先置絹素於明靜之室伺神間意定然後入思小幅巨¶
<pb:KR3k0043_WYG_085-2b>¶
軸隨意經營若障過數幅壁過十丈先以竹竿引炭煤¶
朽布山勢高低樹木大小樓閣人物一一位置得所則¶
立於數十步之外審而觀之自見其可卻將淡墨筆約¶
具取定之式謂之小落筆然後肆意揮洒無不得宜此¶
宋元君盤礴睥睨之法意在筆先之謂亦須上下空濶¶
四傍踈通庶幾瀟洒若充天塞地滿幅畫了便不風致¶
此第一事也二曰遠近不分作山水先要分遠近使高¶
低大小得宜雖云丈山尺樹寸馬豆人特約畧耳若拘¶
<pb:KR3k0043_WYG_085-3a>¶
此說假如一尺之山當作幾大人物為是蓋近則坡石¶
樹木當大屋宇人物稱之遠則峰巒樹木當小屋宇人¶
物稱之極遠不可作人物墨則遠淡近濃逾遠逾淡不¶
易之論也三曰山無氣脉畫山於一幅之中先作定一¶
山為主却從主山分布起伏餘皆氣脉連接形勢暎𢃄¶
如山頂層疊下必數重脚方盛得住凡多山頂而無脚¶
者大謬也此全景大義如此若是透角不在此限四曰¶
水無源流畫泉必於山峽中流出須上有山數重則其¶
<pb:KR3k0043_WYG_085-3b>¶
源高遠平溪小澗必見水口寒灘淺瀬必見跳波乃活¶
水也間有畫一摺山便畫一派泉如架上懸巾絶為可¶
笑五曰境無夷險古人布境不一有崒嵂者有平遠者¶
有縈廻者有空濶者有層疊者或多林木亭館者或多¶
人物船舫者每遇一圖必立一意若大障巨軸悉當如¶
之六曰路無出入山水貫出遠近全在徑路分明徑路¶
須要出没或林下透見而木末復出或巨石遮斷而山¶
坳漸露或隱坡隴以人物㸃之或近屋宇以竹樹藏之¶
<pb:KR3k0043_WYG_085-4a>¶
庶幾有不盡之境七曰石止一靣各家畫石皴灋不一¶
當隨所學一家為法須要有頂有脚分稜靣為佳八曰¶
樹少四枝前代畫樹有法大槩生崖壁者多纒錯生坡¶
隴者多高直千霄多頂近水多根枝幹不可止分左右¶
二向須當間作正面背面一枝半枝葉有單筆夾筆分¶
榮悴按四時乃善九曰人物傴僂山水人物各有家數¶
描畫者眉目分明㸃綴者筆力蒼古必皆衣冠軒昻意¶
態閒雅古作可法切不可以行者望者負荷者鞭䇿者¶
<pb:KR3k0043_WYG_085-4b>¶
一例作傴僂之狀十曰樓閣錯雜界劃雖末科然重樓¶
疊閣方寸之間向背分明桷連栱接而不雜亂合乎規¶
矩繩墨此為最難不論江邨山塢間作屋宇者可隨處¶
立向雖不用尺其制一以界劃之法為之十一曰滃淡¶
失宜不論水墨設色金碧即以墨瀋滃淡須要淺深得¶
宜如晴景當空明雨景夜景當昬蒙雪景當稍明不可¶
與雨景烟嵐相似青山白雲止當於夏秋景為之十二¶
曰㸃染無法謂設色與金碧也設有輕重輕者山用螺¶
<pb:KR3k0043_WYG_085-5a>¶
青樹石用合緑染為人物不用粉襯重者山用石青緑¶
并綴樹石為人物用粉襯金碧則下筆之時其石便𢃄¶
皴法當留白靣却以螺青合緑染之後再加以石青緑¶
逐摺染之然後間有用石青緑皴者樹葉多夾筆則以¶
合緑染再以石青緑綴金泥則當於石脚沙嘴霞彩用¶
之此一家只宜朝暮及晴景乃照耀陸離而明艶也人¶
物樓閣雖用粉襯亦須清淡除紅葉外不可妄用朱金¶
丹青之屬方是家數如唐李將軍父子宋董源王晉卿¶
<pb:KR3k0043_WYG_085-5b>¶
趙大年諸家可法日本國畫常犯此病前人已曽議之¶
不可不謹¶
　　　六法三品　　　　　　　　謝　赫¶
南齊謝赫云畫有六法一曰氣韻生動二曰骨法用筆¶
三曰應物寫形四曰隨類傅彩五曰經營位置六曰傳¶
模移寫六法精論萬古不移自骨法用筆以下五法可¶
學而能如其氣韻必在生知固不可以巧密得復不可¶
以嵗月到黙契神㑹不知其然而然也故氣韻生動出¶
<pb:KR3k0043_WYG_085-6a>¶
於天成人莫窺其巧者謂之神品筆墨超絶傅染得宜¶
意趣有餘者謂之妙品得其形似而不失規矩者謂之¶
能品¶
　　　寫山水訣　　　　　　　　陶宗儀¶
近代作畫多宗董源李成二家筆法樹石各不相似學¶
者當盡心焉　樹要四靣俱有榦與枝蓋取其圓潤樹¶
要有身分畫家謂之紐子要折搭得中樹身各要有發¶
生樹要偃仰稀密相間有葉樹枝軟靣後皆有仰枝¶
<pb:KR3k0043_WYG_085-6b>¶
畫石之法先從淡墨起可改可救漸用濃墨者為上石¶
無十步真石看三靣用方圓之法須方多圓少　董源¶
坡脚下多有碎石乃畫建康山勢董石謂之麻皮皴坡¶
脚先向筆畫邉皴起然後用淡墨破其深凹處着色不¶
離乎此石着色要重董源小山石謂之礬頭山中有雲¶
氣此皆金陵山景皴法要滲軟下有沙地用淡墨掃屈¶
曲為之再用淡墨破　山論三遠從下相連不斷謂之¶
平遠從近隔開相對謂之濶遠從山外遠景謂之高逺¶
<pb:KR3k0043_WYG_085-7a>¶
山水中用筆法謂之筋骨相連有筆有墨之分用描處¶
糊突其筆謂之有墨水筆不動描法謂之有筆此畫家¶
緊要處山石樹木皆用此大槩樹要填空小樹大樹一¶
偃一仰向背濃淡各不可相犯繁處間踈處須要得中¶
若畫得純熟自然筆法出現畫石之妙用藤黄水浸入¶
墨筆自然潤色不可用多多則要滯筆間用螺青入墨¶
亦妙吳妝容易入眼使墨士氣　皮袋中置描筆在内¶
或於妙景處見樹有怪異便當模寫記之分外有發生¶
<pb:KR3k0043_WYG_085-7b>¶
之意登樓望空濶處氣韻看雲采即是山頭景物李成¶
郭熙皆用此法郭熙畫石如雲古人云天開圖畫者是¶
也　山水中唯水口最難畫遠水無灣遠人無目水出¶
高源自上而下切不可斷𣲖要取活流之源　山頭要¶
折搭轉換山脉皆順此活法也衆峰如相揖遜萬樹相¶
從如大軍領卒森然有不可犯之色此寫真山之形也¶
山坡中可以置屋舍水中可置小艇從此有生氣山腰¶
用雲氣見得山勢高不可測　畫石之法最要形象不¶
<pb:KR3k0043_WYG_085-8a>¶
惡石有三靣或在上在左右側皆可為靣臨筆之際殆¶
要取用　山下有水潭謂之瀬畫此甚有生意四邉用¶
樹簇之畫一窠一石當逸墨撇脱有士人家風纔多便¶
入畫工之流矣　或畫山水一幅先立題目然後着筆¶
若無題目便不成畫更要記春夏秋冬景色春則萬物¶
發生夏則樹木繁冗秋則萬象肅殺冬則烟雲黯淡天¶
色糢糊能畫此者為上矣　李成畫坡脚須要數層取¶
其濕厚米元章論李光丞有後代兒孫昌盛果出為官¶
<pb:KR3k0043_WYG_085-8b>¶
者最多畫亦有風水存焉　松樹不見根喻君子在野¶
雜樹喻小人崢嶸之意　夏山欲雨要𢃄水筆山上有¶
石小塊堆在上謂之礬頭用水筆暈開加淡螺青又是¶
一般秀潤畫不過意思而已冬景借地為雪要薄粉暈¶
山頭　山水之法在乎隨機應變先記皴法不雜布置¶
遠近相映大槩與寫字一般以熟為妙紙上難畫絹上¶
礬了好着筆好用顔色易入眼先命題目此謂之上品¶
古人作畫胸次寛濶布景自然合古人意趣畫法盡矣¶
<pb:KR3k0043_WYG_085-9a>¶
　好絹用水噴濕石上槌眼匾然後上幀子礬法春秋¶
膠礬停夏月膠多礬少冬天礬多膠少著色螺青拂石¶
上藤黄入墨畫樹其色潤好看　作畫祗是箇理字最¶
緊要吳融詩云良工善得丹青理　作畫用墨最難但¶
先用淡墨積至可觀處然後用焦墨濃墨分出畦徑遠¶
近故在生紙上有許多滋潤處李成惜墨如金是也作¶
畫大要去邪甜俗頼四箇字¶
　　　雜評¶
<pb:KR3k0043_WYG_085-9b>¶
遠山無皴遠水無波遠人無衣　馬之精神係於眼鼻¶
筋骨在於蹄&ZX-1117e8;　魚者鱗鮮而涎光尾揺而鬛動浮沉¶
游躍見有淺深者為長　猫之精神出於眼色形骨定¶
於皮毛　龍鱗如錢睛似人目至于查牙又若古木怪¶
石之狀此其長(符嘉應/評畫)¶
漢桓帝時劉褒畫雲漢圖見者覺熱又畫北風圖見者¶
覺寒(博物/志)¶
謝希逸性多巧思善畫製木方丈啚天下山川土地各¶
<pb:KR3k0043_WYG_085-10a>¶
有分野(名畫/獵精)¶
有藏戴崧鬬牛與客觀旁有一牧童曰牛鬬力在前尾¶
入兩股間今尾掉何也¶
黄筌飛㕍頭足皆展不知飛鳥縮頭則展足縮足則展¶
頭無兩展者(皆仇池/筆記)¶
王維畫物多不問四時如畫花往往以桃杏芙蓉蓮花¶
同畫一景畫袁安卧雪圖有雪中芭蕉(畫評/)¶
歐公得一古畫牡丹下有猫吳正肅公一見曰此正午¶
<pb:KR3k0043_WYG_085-10b>¶
猫牡丹其花披哆而色燥此日中時花也猫眼朝暮不¶
同黒睛如線正午猫眼也(歸田/錄)¶
蜀有趙昌善畫花每晨露遶欄諦玩手中調色寫之自¶
號寫生趙昌人謂趙畫染成驗之者以手捫摸不為采¶
色所隱者乃真也(東齋/記事)¶
畫花趙昌意在似徐熙意不在似非高於畫者不能以¶
似不似第其高遠蓋意不在似者乃太史公之于文杜¶
陵老之於詩也(名畫/記)¶
<pb:KR3k0043_WYG_085-11a>¶
　　　畫龍輯議　　　　　　　　董　羽¶
畫龍者得神氣之道也神猶母也氣猶子也以神召氣¶
以母召子孰敢不致所以上飛于天晦隔層雲下濳于¶
淵深入無底人不可得而見也古今圖畫者固難推其¶
形貌其狀乃分三停九似而已自首至頂自頂至腹自¶
腹至尾三停也九似者頭似牛觜似驢眼似鰕角似鹿¶
耳似象鱗似魚鬚似人腹似蛇足似鳯是名為九似也¶
雌雄有别雄者角浪凹峭目深鼻豁鬐尖鱗密上壯下¶
<pb:KR3k0043_WYG_085-11b>¶
殺朱火&ZX-111a21;&ZX-111a21;雌者角靡浪平目肆鼻直鬐圓鱗薄尾壯¶
于腹龍開口者易為巧合口者難為工但要揮毫落墨¶
隨筆而生筋骨神氣佇出為佳貴乎血目生威朱鬚激¶
水波濤洶湧若奮風雲鱗介藏烟鬃鬛肘毛爪牙伏利¶
蜿蜓升降䗲旋之間噀其雨露踊躍騰空㸃其目則飛¶
去乃神筆之變化昔張僧繇葉公則其人也¶
　　　名畫獵精(論顧陸張/吳用筆)　　　　張彦遠(後同/)¶
或問予以顧陸張吳用筆如何對曰顧愷之筆跡緊勁¶
<pb:KR3k0043_WYG_085-12a>¶
聯綿循環超忽調高格逸風趨電疾意存筆先畫盡意¶
在所以全神氣也昔張芝學崔瓘杜度草書之法因而¶
變之以成今草字之體勢一筆而成氣脉通連隔行不¶
斷唯王子敬明其深㫖故行草之字往往繼其後行之¶
來世謂之一筆書其後陸探㣲亦作一筆畫綿連不絶¶
故知書畫用同一法探㣲精利潤媚新竒妙絶名高宋¶
代時無等倫張僧繇㸃曵斫拂依衛夫人筆陣圖一㸃¶
一畫便是一物鉤㦸利劔森然又知書畫同矣唐吳道¶
<pb:KR3k0043_WYG_085-12b>¶
𤣥古今獨步前不見顧陸後無來者搜筆法於張旭此¶
又知書畫用筆同矣張既號書顛吳宜為畫聖神假天¶
造英靈不窮衆皆密於朕際我則離披其㸃畫衆皆謹¶
於象似我則脫落其凡格彎弧挺劒植柱構梁不假界¶
筆直尺虬鬚雲鬢數尺飛動毛根出肉力健有餘當有¶
口訣人莫得知數仭之畫或自臂起或從足先巨壯詭怪¶
膚脉連結過於僧繇矣或問予曰吳生何以不用界筆¶
直尺而能彎弧挺刃植柱構梁對曰守其神專其一合¶
<pb:KR3k0043_WYG_085-13a>¶
造化之筆向所謂意存筆先畫盡意在也凡事臻妙者¶
皆如是乎豈止畫也與庖丁發鉶郢匠揮斤效嚬者徒¶
勞捧心代斲者必傷其手意志亂矣外物役焉豈能左¶
手畫方乎夫用界筆直尺是死畫守其神專其一得其¶
真畫也死畫滿壁易如汙墁真畫一劃見於生氣夫運¶
思揮毫自以為畫則愈失畫故得於畫矣不滯于手不¶
凝於心不知其然雖彎弧挺刃植柱構梁則界筆直尺¶
豈得入於其間矣又問曰夫運思精深者筆跡周密其¶
<pb:KR3k0043_WYG_085-13b>¶
有筆不周者謂之如何余對曰顧陸之神不可見其涯¶
際所謂筆跡周密也張吳之妙筆纔一二像周應焉離¶
披㸃畫時見缺落此雖筆不周而意周也若知畫有踈¶
密二體方可議乎畫者頷之而去¶
上古之畫迹簡而意淡顧陸之流是也中古之畫細密¶
而精㣲展鄭之流是也近代之畫絢爛以求備今人之¶
畫錯雜而無㫖¶
吳道𤣥縱以怪石崩灘山水之變始於道𤣥成於李思¶
<pb:KR3k0043_WYG_085-14a>¶
訓樹石之狀妙於韋偃成於張通¶
　　　古筆法¶
古人畫墨色俱入絹縷精神逈出偽者雖極力倣傚而¶
粉墨皆浮於縑素之上神氣亦索然蓋古人筆法圓熟¶
用意精到初若率易愈玩愈佳今人雖極工緻一覽意¶
盡矣¶
　　　絹素¶
唐五代絹素麄厚宋絹輕細望而可别唐宋也¶
<pb:KR3k0043_WYG_085-14b>¶
　　　傳神　　　　　　　　　　髙　拱¶
晉顧愷之字長康尤善丹青圖寫特妙謝安深重之以¶
謂自生民以來未之有也愷之毎畫人成或數年不㸃¶
目睛人問其故答曰四體妍媸本無關於妙處傳神寫¶
照正在阿堵中每重嵇康四言詩因為之圖常云手揮¶
五絃易目送歸鴻難嘗圖裴楷象頰上加三毛觀者覺¶
神明殊勝又為謝鯤象在石岩裡云此子宜置在丘壑¶
中欲圖殷仲堪仲堪有目疾固辭愷之曰明府正為眼¶
<pb:KR3k0043_WYG_085-15a>¶
耳若明㸃瞳子飛白拂上使如輕雲之蔽月豈不美乎¶
仲堪從之顧愷之曰畫人最難次山水次狗馬若臺閣¶
一定噐耳韓子曰狗馬難鬼神易狗馬乃凡俗所見鬼¶
神則譎怪之狀¶
周昉窮丹青之妙郭令公壻趙縱侍郎嘗令韓幹寫真¶
又請昉寫未能定其優劣趙夫人歸省令公問此畫何¶
人對曰趙郎又云何者最似答云兩畫總似前畫空得¶
趙郎形貌後者兼得其神氣情性(畫錄/)¶
<pb:KR3k0043_WYG_085-15b>¶
陳后山云歐陽公像公家與蘇眉山皆有之而各自是¶
也蓋蘇本顔勝而失形家本形似而失顔形而不顔乃¶
所謂畫非傳神¶
　　　傳神記　　　　　　　　　蘇　軾¶
傳神之難在目顧虎頭云傳神寫照都在阿堵中其次¶
在顴頰吾嘗於燈下顧自見頰影使人就壁模之不作¶
眉目見者皆失笑知其為吾也目與顴頰似餘無不似¶
者眉與鼻口可以増減取似也傳神與相一道欲得其¶
<pb:KR3k0043_WYG_085-16a>¶
人之天法當與衆中隂察之今乃使人具衣冠坐視一¶
物彼方歛容自持豈復見其天乎凡人意思各有所在¶
或在眉目或在鼻口虎頭云頰上加三毛覺精采殊勝¶
則此人意思蓋在鬚頰間也優孟學孫叔敖抵掌談笑¶
至使人謂死者復生此豈舉體皆似得其意思所在而¶
已使畫者悟此理則人人可以為顧陸吾嘗見僧惟真¶
畫曽魯公初不甚似一日往見公歸而喜甚曰吾得之¶
矣乃於眉後加三紋隱約可見作仰首上視眉揚而頞¶
<pb:KR3k0043_WYG_085-16b>¶
慼者遂大似南都人陳懐立傳吾神衆以為得其全¶
者懷立舉止如諸生蕭然有意於筆墨之外者故以昔¶
所聞助發云¶
　　　贈寫真劉琮序　　　　　　胡邦衡¶
畫莫難於寫真非寫形容之難寫心之精㣲為難也蓋¶
君子小人貌或類於心不同寫其形似而不得其心之¶
精㣲或以小人為君子未見其能寫也今夫世俗所謂¶
骨相之至貴者宜莫如秀眉重瞳龍顔鳯姿日角也然¶
<pb:KR3k0043_WYG_085-17a>¶
堯秀眉魯僖馬卿亦秀眉舜重瞳子項羽來(闕/)敬亦重¶
曈子漢高龍顔嵇叔夜亦龍顔世祖日角唐高祖亦日¶
角文皇鳯姿李相國亦鳯姿然則魯僖沐猴可以比堯¶
舜而嵇李可以如漢祖唐宗乎世俗所謂骨相之至惡¶
者宜莫如虎狼蒙魌鳶肩之相然尼父靣如䝉魌陽虎¶
亦如䝉魌竇將軍鳶肩駱賔王亦鳶肩揚食我熊虎之¶
狀班定遠亦燕頷虎頭司馬懿狼顧而周嵩狼顧然則¶
虎可以比尼父而憲之不臣可以比賔王之忠食我之¶
<pb:KR3k0043_WYG_085-17b>¶
惡可以擬定遠之勲乎故曰君子小人貌或似而心不¶
同寫其形似而不得其心之精㣲或以小人為君子未¶
見其能寫也鄉老劉琮慶先天機精到得金粟影筆法¶
恨世無褒鄂之毛骨以發其竒逢佳士或尋常人質鬼¶
貌藍欹頤折頞時一弄翰曲盡形似之妙雖君子小人¶
骨相或同間不容髮而其心判然自殊如涇渭之不相¶
亂老杜所謂乃知畫師妙工刮造化其在斯人與雖然¶
何獨畫哉自古取其形似而不研其心至於以優㫋為¶
<pb:KR3k0043_WYG_085-18a>¶
孫叔敖以虎賁為蔡中郎以成方遂為戾太子以蕭至¶
忠為源乾曜以楊國忠為裴寛亦多矣其禍可勝言哉¶
予於劉生竊有所感故叙以識别¶
　　　送寫真郭拱辰序　　　　　朱　熹(後同/)¶
世之傳神寫照者能稍得其形似已得稱為良工今郭¶
君拱辰叔曕乃能并與其精神意趣而盡得之斯亦竒¶
矣予頃見友人林擇之游誠之稱其為人而招之不至¶
今歲惠然來自昭武里中士夫數人欲觀其能或一寫¶
<pb:KR3k0043_WYG_085-18b>¶
而肖或稍稍損益卒無不似而風神氣韻妙得其天致¶
有可笑者為予作大小二象宛然䴢鹿之姿林野之性¶
持以示人計雖相聞而不相識者亦有以知其為予也¶
然予方將東遊鴈蕩窺龍湫登玉霄以望蓬萊西歴麻¶
源經玉笥據祝融之絶頂以臨洞庭風濤之壯北出九¶
江上廬阜入虎溪訪陶翁之遺跡然後歸而思自休焉¶
彼當有隱君子世人所不得見而予幸將見之欲圖其¶
形以歸而郭君以嵗晩思親不能久從予游矣予於是¶
<pb:KR3k0043_WYG_085-19a>¶
有遺恨焉因其告行書以為贈¶
　　　隱士畫壁¶
畢少董言國初脩老子廟廟有道士畫壁老杜所謂冕¶
旒俱秀發旌斾盡飛揚者也官以其壁募人買有隱士¶
亦妙手也以三百千得之於是閉門不出者三年乃以¶
車載壁沉之洛河廟亦落成矣壁當再畫郡以請隱士¶
隱士弗辭有老畫工夤縁以至者衆議誰當畫東壁隱¶
士以讓畫工畫工弗敢當讓者再三隱士遂執東壁畫¶
<pb:KR3k0043_WYG_085-19b>¶
大地隱士初落筆作前驅二人工就視之不語而去工¶
亦畫前驅二人隱士往觀亦不語而去於是各解衣盤¶
礴慘淡經營不復相顧及成工來觀其初有不相許之¶
色漸觀其次迤邐咨嗟擊節及見輦中一人工愧駭下¶
拜曰先生之才不可當也某自是焚作具不敢言畫矣¶
或問之工曰前驅賤也骨相當瞑目怒髯可比騶馭近¶
侍清貴也骨相當清竒龎秀可比臺閤至于輦中人則¶
帝王也骨相當龍姿日表也可比至尊今先生前驅乃¶
<pb:KR3k0043_WYG_085-20a>¶
作清竒龎秀某竊謂賤𨽻若此則何以作近侍近侍繼¶
可强力少加則何以作輦中之人也若貴賤之狀一等¶
則不足以為畫矣今觀之先生所畫前驅乃吾近侍也¶
所畫近侍乃吾輦中人也洎觀輦中之人其神宇骨相¶
蓋吾平生未嘗見者古圖畫中亦未之見此所以使吾¶
慚愧駭服隱士曰此畫世間人也爾所作怒目虬髯則¶
人間人耳人間人則靣目氣象皆塵俗雖爾藝與其他¶
工不同要之但能作人間人耳工往自毁其壁以家資¶
<pb:KR3k0043_WYG_085-20b>¶
償之請隱士畢其事少董曰余評隱士之畫如韓退之¶
作海神祠記蓋劈頭便言海之為物於人間為至大使¶
他人如此則後必無可繼者而退之之文累千言所言¶
浩瀚無溢蓋力竭而不窮文竭而不困至於奪天巧而¶
破鬼膽筆勢猶未得已世之作文者孰能若是故於論¶
隱士之畫也亦然¶
　　　刻畫　　　　　　　　　　楊　慎¶
王應麟云曽子固䟦西狹頌謂所畫龍鹿承露人嘉禾¶
<pb:KR3k0043_WYG_085-21a>¶
連理之木漢畫始見於今邵公濟渭漢李翕王稚子高¶
貫方墓碑刻山林人物乃知顧愷之陸探㣲宗處士軰¶
尚有其遺法至吳道𤣥絶妙入神始用巧思而古意稍¶
減矣今于盤洲所集𨽻圖見之慎又按王象之輿地紀¶
勝碑目載夔州臨江市丁房雙闕高三丈餘上為層觀¶
飛簷車馬人物又刻雙扉其一扉㣲啟有美人出半靣¶
而立巧妙動人又雲陽縣漢處士金延廣母子碑初無¶
文字但有人物漢畫之在碑刻者不止如應麟所云而¶
<pb:KR3k0043_WYG_085-21b>¶
已¶
　　　畫記　　　　　　　　　　韓　愈¶
雜古今人物小畫共一巻騎而立者五人騎而被甲載¶
兵立者十人一人騎執大旗前立騎而被甲載兵行且¶
下牽者十人騎且負者二人騎執噐者二人騎擁田犬¶
者一人騎而牽者二人騎而驅者三人執覊靮立者二¶
人騎而下倚馬臂隼而立者一人騎而驅涉者二人徒¶
而驅牧者二人坐而指使者一人甲胄手弓矢鈇鉞植者¶
<pb:KR3k0043_WYG_085-22a>¶
七人甲胄執幟植者十人負者七人偃寢休者二人甲¶
胄坐睡者一人方涉者一人坐而脫足者一人寒附火¶
者一人雜執噐物役者八人奉壺矢者十人舍而具食者¶
十有一人挹且注者四人牛牽者三人驢驅者四人一¶
人杖而負者婦人以孺子載而可見者六人載而上下¶
者三人孺子戱者九人凡人之事三十有二為人大小¶
百二十有三而莫有同者焉馬大者九匹於馬之中又¶
有上者下者行者牽者涉者陸者翹者顧者鳴者寢者¶
<pb:KR3k0043_WYG_085-22b>¶
訛者人立者齕者飲者溲者陟者降者痒磨樹者噓者嗅¶
者喜而相戱者怒相踶嚙者秣者騎者驟者走者載服¶
物者載狐兎者凡馬之事二十有七為馬大小八十有¶
三而莫有同者焉牛大小十有一頭驝駝三頭驢如驝¶
駝之數而加其一焉隼一犬羊狐兎麋鹿共三十旃車¶
三兩雜兵噐弓矢旌旗刀劍矛楯弓服矢房甲胄之屬¶
缾盂簦笠筐筥錡釡飲食服用之噐壺矢博奕之具二¶
百五十有一皆曲極其妙貞元甲戌年余在京師甚無¶
<pb:KR3k0043_WYG_085-23a>¶
事同居有獨孤生申叔者始得此畫而與余彈棊余幸¶
勝而獲焉意甚惜之以為非一工人之所能運思蓋叢¶
集衆工人之所長耳雖百金不願易也明年出京師至¶
河陽與二三客論畫品格因出而觀之座有趙侍御者¶
君子人也見之慼然若有所感少而進之曰噫余之手¶
所摹也亡之且二十年矣余少時常有志乎兹事得國¶
本絶人事而摹得之遊閩中而䘮焉居閒處獨時往來¶
余懷也以其始為之勞而夙好之篤也今雖遇之力不¶
<pb:KR3k0043_WYG_085-23b>¶
能為己且命工人存其大都焉余既甚愛之又感趙君¶
之事因以贈之而記其人物之形狀與數而時觀之以¶
自釋焉¶
　　　寳繪堂記　　　　　　　　蘇　軾(後同/)¶
君子可寓意於物而不可以留意於物寓意於物雖㣲¶
物足以為樂雖尤物不足以為病留意於物雖㣲物足¶
以為病雖尤物不足以為樂老子曰五色令人目盲五¶
音令人耳聾五味令人口爽馳騁田獵令人心發狂然¶
<pb:KR3k0043_WYG_085-24a>¶
聖人未嘗廢此四者亦聊以寓意焉耳劉備之雄才也¶
而好結髦&ZX-1111a6;康之逹也而好鍛鍊阮孚之放也而好蠟¶
屐此豈有聲色臭味哉而樂之終身不厭凡物之可喜¶
足以悅人而不足以移人者莫若書與畫然至其留意¶
而不釋則其禍有不可勝言者鍾繇至以此嘔血發塜¶
宋孝武王僧䖍至以此相忌桓𤣥之走舸王涯之複壁¶
皆以兒戱害其國㓙其身此留意之禍也始吾少時嘗¶
好此二者家之所有惟恐其失之人之所有惟恐其不¶
<pb:KR3k0043_WYG_085-24b>¶
吾予也既而自笑曰吾薄富貴而厚於書輕死生而重¶
畫豈不顛倒錯謬失其本心也哉自是不復好見可喜¶
者雖復蓄之然為人取去亦不復惜也譬之煙雲之過¶
眼百鳥之感耳豈不欣然接之然去而不復念也於是¶
乎二物者常為吾樂而不能為吾病駙馬都尉王君晉¶
卿雖在戚里而其被服禮義學問詩書常與寒士角平¶
居攘去膏梁屏遠聲色而從事於書畫作寳繪堂於私¶
第之東以蓄其所有而求文以為記恐其不幸類吾少¶
<pb:KR3k0043_WYG_085-25a>¶
時之所好故以是告之庻幾全其樂而逺其病也¶
　　　文與可畫篔簹谷偃竹記¶
竹之始生一寸之萌耳而節葉具焉自蜩蝮蛇蚹以至¶
於劍㧞十尋者生而有之也今畫者乃節節而為之葉¶
葉而累之豈復有竹乎故畫竹必先得成竹於胸中執¶
筆熟視乃見其所欲畫者急起從之振筆直遂以追其¶
所見如兎起鶻落少縱則逝矣與可之教予如此予不能¶
然也而心識其所以然夫既心識其所以然而不能然者¶
<pb:KR3k0043_WYG_085-25b>¶
内外不一心手不相應不學之過也故凡有見於中而操¶
之不熟者平居自視了然而臨事忽焉䘮之豈獨竹乎子¶
由為墨竹賦以遺與可曰庖丁解牛者也而養生者取之¶
輪扁斵輪者也而讀書者與之今夫夫子之託於斯竹也¶
而予以為有道者則非耶子由未嘗畫也故得其意而已¶
若予者豈獨得其意并得其法與可畫竹初不自貴重四¶
方之人持縑素以請者足相躡於其門與可厭之投諸地¶
而罵曰吾將以為韈士大夫𫝊之以為口實及與可自洋¶
<pb:KR3k0043_WYG_085-26a>¶
州還而余為徐州與可以書遺余曰近語士大夫吾墨¶
竹一𣲖近在彭城可往求之韈材當萃於子矣書尾復¶
寫一詩其畧曰擬將一段鵝谿絹掃取寒梢萬尺長予¶
謂與可竹長一萬尺當用絹二百五十疋知公倦於筆¶
硯願得此絹而已與可無以答則曰吾言妄矣世豈有¶
萬尺竹哉余因而實之答其詩曰世間亦有千尋竹月¶
落庭空影許長與可笑曰蘇子辯則辯矣然二百五十¶
疋吾將買田而歸老焉因以所畫篔簹谷偃竹遺予曰¶
<pb:KR3k0043_WYG_085-26b>¶
此竹數尺耳而有萬尺之勢篔簹谷在洋州與可嘗令¶
予作洋州三十韻篔簹谷其一也予詩云漢川修竹賤¶
如蓬斤斧何曽赦籜龍料得清貧饞太守渭濵千畝在¶
胷中與可是日與其妻游谷中燒筍晚食發函得詩失¶
笑噴飯滿案元豐二年正月二十日與可没於陳州是¶
嵗七月七日予在湖州曝書畫見此竹廢巻而哭失聲¶
昔曹孟徳祭橋公文有車過腹痛之語而予亦載與可¶
疇昔戲笑之言者以見與可於予契厚無間如此也¶
<pb:KR3k0043_WYG_085-27a>¶
　　　書蒲永昇畫後¶
古今畫水多作平遠細皺其善者不過能為波頭起伏¶
使人至以手捫之謂有窪隆以為至妙矣然其品格特¶
與印板水紙爭工拙於毫釐間耳唐廣明中處士孫位¶
始出新意畫奔湍巨浪與山石曲折隨物賦形畫水之¶
變號稱神逸其後蜀人黄筌孫知㣲皆得其筆法始知¶
㣲欲於大慈寺壽寜院壁作湖灘水石四堵營度經歲¶
終不肯下筆一日倉皇入寺索筆墨甚急奮&ZX-11265f;如風須¶
<pb:KR3k0043_WYG_085-27b>¶
臾而成作輪㵼跳蹙之勢洶洶欲崩屋也知㣲既死筆¶
法中絶五十餘年近歲成都人蒲永昇嗜酒放浪性與¶
畫㑹始作活水得二孫本意自黄居宷兄弟李懷衮之¶
流皆不及也王公富人或以勢力使之永昇輙嘻笑捨¶
去遇其欲畫不擇貴賤頃刻而成嘗與余臨壽院作水¶
二十四幅每夏日掛之高堂素壁即陰風襲人毛髮為¶
立永昇今老矣畫益難得而世之識真者亦少如往時¶
董羽近日常州戚氏畫水世或傳寳之如董戚之流可¶
<pb:KR3k0043_WYG_085-28a>¶
謂死水未可與永昇同年而語也¶
　　　書吳道子畫後¶
智者創物能者述焉非一人而成也君子之於學百工¶
之於技自三代歷漢至唐而備矣故詩至於杜子美文¶
至於韓退之書至於顔魯公畫至於吳道子而古今之¶
變天下之能事畢矣道子畫人物如以燈取影逆來順¶
往旁見側出横斜平直各相乘除得自然之數不差毫¶
末出新意於法度之中寄妙理於豪放之外所謂游刃¶
<pb:KR3k0043_WYG_085-28b>¶
餘地運斤成風盖古今一人而已余於他畫或不能必¶
其主名至於道子望而知其真偽也然世罕有真者如¶
史全叔所藏平生盖一二見而已¶
　　　書朱象先畫後¶
松陵人朱君象先能文而不求舉善畫而不求售曰文¶
以逹吾心畫以適吾意而已昔閻立本始以文學進身¶
卒蒙畫師之恥或者以是為君病余以謂不然謝安石¶
欲使王子敬書太極殿榜以韋仲將事諷之子敬曰仲¶
<pb:KR3k0043_WYG_085-29a>¶
將魏之大臣理必不爾若然者有以知魏德之不長也¶
使立本如子敬之高其誰敢以畫師使之阮千里善彈¶
琴無貴賤長幼皆為彈神氣和冲不知向人所在内兄¶
潘岳使彈終日逹夜無忤色識者知其不可榮辱也使¶
立本如千里之逹其誰能以畫師辱之今朱君無求於¶
世雖王公貴人其何道使之遇其解衣磐礴雖余亦得¶
攫攘其旁也¶
　　　䟦東坡竹石　　　　　　　朱　熹(後同/)¶
<pb:KR3k0043_WYG_085-29b>¶
東坡老人英秀後凋之操堅確不移之姿竹君石友庶¶
幾似之百世之下觀此畫者尚可想見也¶
　　　䟦唐人暮雨牧牛圖¶
予老於農圃日親犂耙故雖不識畫而知此畫之為真¶
牛也彼其前者却顧而徐行後者驤首而騰赴目光烱¶
然真若相語以雨而相趨以歸者覽者未必知也良工¶
獨苦詎不信然¶
　　　記試畫　　　　　　　　　左　圭¶
<pb:KR3k0043_WYG_085-30a>¶
螢雪叢說曰徽宗政和中建設畫學用太學法補試四¶
方畫工以古人詩句命題不知掄選幾許人也嘗試竹¶
鎻橋邉賣酒家人皆可以形容無不向酒家上着工夫¶
惟一善畫但於橋頭竹外掛一酒帘書酒字而已便見酒¶
家在竹内也又試踏花歸去馬蹄香不可得而形容何¶
以見得親切有一名畫克盡其妙但掃數蝴蝶飛逐馬¶
後而已便表得馬蹄香出也果皆中魁選夫以畫學之¶
取人取其意思超㧞者為上亦猶科舉之取士取其文¶
<pb:KR3k0043_WYG_085-30b>¶
才角出者為優二者之試雖下筆有所不同而於得失¶
之際只較智與不智而已¶
　¶
　¶
　¶
　¶
　¶
　稗編卷八十五¶
