# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.698103
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十六
<pb:KR3k0043_WYG_086-1a>¶
欽定四庫全書¶
　稗編卷八十六　　　　　明　唐順之　撰¶
　　古噐¶
　　　古噐說　　　　　　　　　蔡　氏¶
虞夏而降制噐尚象後世由漢武帝汾陰得寶鼎因更¶
其年元而宣帝於扶風亦得鼎欵識曰王命元臣官此¶
物色及後和帝時竇憲勒燕然還南單于遺憲仲山甫¶
古鼎有銘而憲遂上之凡此數者咸見諸史記所彰灼¶
<pb:KR3k0043_WYG_086-1b>¶
者迨魏晉六朝隋唐亦數數言獲古鼎噐梁氏之遴好¶
古愛奇在荆楚聚古噐數十百種又獻古噐四種於東¶
宫皆金錯字然在上者初不大以為事獨國朝來浸乃¶
珍重始則有劉原父侍讀為之倡而成於歐陽文忠公¶
又從而和之則若伯父君謨東坡數公云爾初原父號¶
博雅有盛名曩時出守長安長安號古多簋敦鏡離尊¶
彛之屬因自著一書號先秦古噐記而文忠公喜集往¶
古石刻遂又著書名集古録咸載原父所得古噐銘欵¶
<pb:KR3k0043_WYG_086-2a>¶
由是學士大夫雅多好之此風遂一煽矣元豐後又有¶
文士李公麟者出公麟字伯時實善畫性希古則又取¶
生平所得暨其聞暏者作為圖狀說其所以而名之曰¶
考古圖傳流至元符間太上皇即位憲章古始眇然追¶
唐虞之思因大崇尚及大觀初乃倣公麟之考古作宣¶
和殿博古圖所藏者大小禮噐則已五百有幾世既知¶
其所以貴愛故有得一噐其直為金錢數十萬後動至¶
百萬不翅者於是天下塚墓破掘殆盡矣獨政和間為¶
<pb:KR3k0043_WYG_086-2b>¶
最盛尚方所貯至六千餘數百噐遂盡見三代典禮文¶
章而讀先儒所講說殆有可哂者始端州上宋成公之¶
鍾而後得以作大晟及是又獲被諸制作於是聖朝郊¶
廟禮樂一旦遂復古跨越先代嘗有㫖以所藏列崇聖¶
殿暨兩廊召百官而宣示焉當是時天子尚留心政治¶
儲神穆清因從瑣闥密窺聽臣僚訪諸左右知其為誰¶
樂其博識味其議論喜於人物而考驗之詳也時所重¶
者三代之噐而已若秦漢諸物非殊特蓋亦不收及宣¶
<pb:KR3k0043_WYG_086-3a>¶
和後則咸取篆貯錄且累數至萬餘若岐陽宣王之石¶
羈靮蜀文翁禮殿之繪象凡所知名罔間巨細遠近悉¶
索入九禁而宣和殿又剙立保和殿者左右有稽古博¶
古尚古等諸閤咸以貯古玉印璽諸鼎彛禮噐法書圖¶
畫盡在然世事則益爛漫上志衰矣非復前日之敦尚¶
考驗者俄遇僣亂側聞都邑方反覆時所謂先王之制¶
作古人之風烈悉入虜營夫以孔父子産之景行召公¶
㪚季之弦辭牛鼎象樽之規模龍瓿雁燈之典雅皆以¶
<pb:KR3k0043_WYG_086-3b>¶
食戎馬供熾烹腥鱗濕滅㪚落不存文武之道中國之¶
耻莫甚乎此言之可為於邑至於圖録規模則班班尚¶
在期流傳于不朽云作古噐說¶
　　　張世南宦游紀聞辨古　　　陶宗儀(後同/)¶
宋番昜張世南宦游紀聞云辨博書畫古噐前軰蓋嘗¶
著書矣其間有論議而未詳明者如臨摹硬黄響榻是¶
四者各有其説今人皆謂臨摹為一體殊不知臨之與¶
摹逈然不同臨謂置紙在傍觀其大小濃淡形勢而學¶
<pb:KR3k0043_WYG_086-4a>¶
之若臨淵之臨摹謂以薄紙覆上隨其曲折婉轉用筆¶
曰摹硬黄謂置紙於熱熨斗上以黄蠟塗勻儼如枕角¶
毫釐必見響榻謂以紙覆其上就明窻牖間映光摹之¶
辨古噐則有所謂欵識臘茶色朱砂斑眞青緑井口之¶
類方為眞古其製作有雲紋雷紋山紋輕重雷紋垂花¶
雷紋鱗紋細紋粟紋蟬紋黄目飛廉饕餮蛟螭虬龍麟¶
鳯熊虎龜蛇鹿馬象鸞夔犧蜼鳬雙魚蟠虺如意圜絡¶
盤雲百乳鸚耳貫耳偃耳宣耳附耳挾耳獸耳虎耳獸¶
<pb:KR3k0043_WYG_086-4b>¶
足夔足百獸三螭穟草瑞草篆𢃄(若蚪結/之勢)星帶(四旁餙/以星象)¶
輔乳(鍾名用以/節樂者)碎乳(鍾名大乳三十六/外復有小乳周之)立夔雙夔之類¶
凡古噐制度一有合此則以名之如雲雷鍾鹿馬洗鸚¶
耳壺之類是也如有欵識則以欵識名如周叔液鼎齊¶
侯鍾之類是也古噐之名則有鍾(大曰特中曰/鎛小曰編)鼎尊罍¶
彛舟(類洗而/有耳)卣(音酉中尊噐也/有攀蓋足類壺)瓶爵斗(有耳有流有/足流即觜也)巵¶
觶(之豉切/酒觴也)角(類彛而/無柱)桮敦簠(其形/方)簋(類鼎而矮/蓋有四足)豆獻(牛/偃)¶
(切無底/甑也)錠(徒經切又/都定切)斚觚鬲(形製同鼎漢志/謂空足曰鬲)鍑(才省切/玉篇云)¶
<pb:KR3k0043_WYG_086-5a>¶
(似釡而大其實/類小瓮而有環)盉(户戈切又胡卧切盛五味之噐/也似鼎而有葢有觜有執攀)壺(其/類)¶
(有四名曰圓曰/方曰匾曰温)□(於舍切覆葢也似洗樣/而腰大有足有提攀)瓿(蒲後切類/壺而矮)¶
鋪(類豆鋪陳/薦獻之儀)罌(類/釡)鑑(盛水噐上方如斗鏤底/如風窻下設盤以盛之)匜(弋支切/沃盥噐)¶
盤洗盆鋗(呼𤣥切類洗玉/篇云小盆也)杅磬錞鐸鉦(類鍾/而矮)鐃戚鐓(飾/物)¶
(柄/者)奩鑑(即/鏡)節鉞戈矛盾弩機表坐旂鈴刀筆杖頭蹲龍¶
(宫廟乘輿之飾/或云䦨楯間物)鳩車(兒戱/之具)提梁龜蛇硯滴車駱托轅之¶
屬此其大槩難於盡備然知此者亦思過半矣所謂欵¶
識乃分二義欵謂陰字是凹入者刻畫成之識謂陽字¶
<pb:KR3k0043_WYG_086-5b>¶
是挺出者正如臨之與摹各自不同也臘茶色亦有差¶
别三代及秦漢間噐流傳世間歲月寖久其色㣲黃而¶
潤澤今士大夫間論古噐以極薄為眞此蓋一偏之見¶
也亦有極薄者有極厚者但觀製作色澤自可見也亦¶
有數百年前句容所鑄其藝亦今鑄不及必竟黒而¶
燥須自然古色方為眞古噐也¶
　　　趙希鵠洞天清録辨古¶
夏尚忠商尚質周尚文其制噐亦然商噐質素無文周¶
<pb:KR3k0043_WYG_086-6a>¶
噐雕篆細密此固一定不易之論而夏噐獨不然余嘗¶
見夏琱戈於銅上相嵌以金其細如髮夏噐大抵皆然¶
歲久金脱則成陰竅以其刻畫者成凹也銅噐入土千¶
年純青如鋪翠其色子後稍淡午後乘陰氣翠潤欲滴¶
間有土蝕處或穿或剝並如蝸篆自然或有斧痕則是¶
偽也銅噐墜水千年則純緑色而瑩如玉未及千年緑¶
而不瑩其蝕處如前今人皆以此二品體輕者為古不¶
知噐大而厚者銅性未盡其重止能減三分之一或減¶
<pb:KR3k0043_WYG_086-6b>¶
半噐小而薄者銅性為水土蒸淘易盡至有鉏擊破處¶
並不見銅色惟翠綠徹骨或其中有一線紅色如丹然¶
尚有銅聲傳世古則不曽入水土惟留傳世間色紫褐¶
而有硃砂斑甚者其斑凸起如上等辰砂入釡以沸湯¶
煑之良久斑愈見偽者以漆調朱為之易辨也三等古¶
銅並無腥氣惟土古新出土尚帶土氣久則否若偽作¶
者熱摩手心以擦之銅腥觸鼻所謂識紋欵紋亦不同¶
識乃篆字以紀功所謂銘書鍾鼎夏用鳥跡篆商則蟲¶
<pb:KR3k0043_WYG_086-7a>¶
魚周以蟲魚大篆秦用大小篆漢以小篆隸書三國隸¶
書晉宋以來用楷書唐用楷隸三代用陰識謂之偃蹇¶
字其字凹入也漢以來或用陽識其字凸間有凹者或¶
用刀刻如鐫碑蓋陰識難鑄陽識易為決非三代物也¶
欵乃花紋以為飾古噐欵居外而凸識居内而凹夏周¶
噐有欵有識商噐多無欵有識古人作事精緻工人預¶
四民之列非若後世賤丈夫之事故古噐欵必細如髮¶
勻整分曉無纎毫糢糊識文之筆畫宛如仰瓦而不深¶
<pb:KR3k0043_WYG_086-7b>¶
峻大小深淺如一亦明淨分曉無纎毫糢糊此蓋用銅¶
之精者並無砂顆一也良工精妙二也不吝工夫非一¶
朝夕所為三也今設有古噐欵稍或糢糊必是偽作質¶
色臭味亦自不同句容噐非古物蓋自唐天寶間至南¶
唐後主時於昇州句容縣置官塲以鑄之故其上多有¶
監官花押其輕薄漆黒欵細雖可愛要非古噐歲久亦¶
有微青色者世所見天寶時大鳯環瓶此極品也偽古¶
銅噐其法以水銀雜錫末即今磨鏡藥是也先塗在新¶
<pb:KR3k0043_WYG_086-8a>¶
銅噐上令勻然後以釅醋調細碙砂末筆蘸勻上候如¶
臘茶面色急入新汲水滿浸即成臘茶色候如漆急入¶
新水浸成漆色浸稍緩即變色矣若不入水則成純翠¶
色三者並以新布擦令光瑩其銅腥為水銀所匱並不¶
發露然古銅聲㣲而清新銅聲濁而閧不能逃識者之¶
見古人惟鍾鼎祭噐稱功頌德則有識盤盂寓戒則有¶
識他噐亦有無識者不可遽以為非但辨其體質欵紋¶
顔色臭味足矣夫二書之論銅噐固已粲然具備然清¶
<pb:KR3k0043_WYG_086-8b>¶
脩好古之士又不可不讀經傳紀録以求其源委如薛¶
尚功欵識法帖及重廣鍾鼎韻七巻者宣和博古圖吕¶
大臨考古圖王俅嘯堂集古錄黄睿東觀餘論董逌廣¶
川書跋等書皆當熟味徧參而斷之以經庶可言精鑒¶
也¶
　　　筆衡論古窑噐¶
宋葉寘垣齋筆衡云陶噐自舜時便有三代迄於秦漢¶
所謂甓噐是也今土中得者其質渾厚不務色澤末俗¶
<pb:KR3k0043_WYG_086-9a>¶
尚靡不貴金玉而貴銅磁遂有秘色窑噐世言錢氏有¶
國日越州燒進不得臣庶用故云秘色陸龜蒙詩九秋¶
風露越窑開奪得千峯翠色來如向中霄盛沆瀣共嵇¶
中㪚鬬遺桮乃知唐世已有非始於錢氏本朝以定州¶
白磁噐有芒不堪用遂命汝州造青窑噐故河北唐鄧¶
耀州悉有之汝窑為魁江南則處州龍泉縣窑質頗麤¶
厚政和間京師自置窑燒造名曰官窑中興渡江有邵¶
成章提舉後苑號邵局襲故京遺制置窑于脩内司造¶
<pb:KR3k0043_WYG_086-9b>¶
青噐名内窑澄泥為範極其精緻油色瑩徹為世所珍¶
後郊壇下别立新窑比舊窑大不侔矣餘如烏泥窑餘¶
杭窑續窑皆非官窑比若謂舊越窑不復見矣¶
　　　論墨¶
上古無墨竹梃㸃漆而書中古方以石磨汁或云是延¶
安石液至魏晉時始有墨丸乃漆烟松煤夾和為之所¶
以晉人多用凹心硯者欲磨墨貯瀋耳自後有螺子墨¶
亦墨丸之遺製唐高麗嵗貢松烟墨用多年老松烟和¶
<pb:KR3k0043_WYG_086-10a>¶
麋鹿膠造成至唐末墨工奚超與其子廷珪自易水渡¶
江遷居歙州南唐賜姓李氏廷珪父子之墨始集大成¶
然亦尚用松烟墨亦不精宋熈豐間張遇供御墨用油¶
烟入腦麝金箔謂之龍香劑元祐間潘谷墨見稱於時¶
自後蜀中蒲大韶梁杲徐伯常及雪齋齊峯葉茂實翁¶
彥卿等出世不乏墨惟茂實得法清黒不凝滯彥卿莫¶
能及中統至元以來各有所傳可以倣古¶
　　琴¶
<pb:KR3k0043_WYG_086-10b>¶
　　　琴賦(并叙/)　　　　　　　　嵇　康¶
余少好音聲長而玩之以為物有盛衰而此無變滋味¶
有厭而此不勌可以導養神氣宣和情志處窮獨而不¶
悶者莫近於音聲也是故復之而不足則吟詠以肆志¶
吟詠之不足則寄言以廣意然八音之噐歌舞之象歴¶
代才士並為之賦頌其體制風流莫不相襲稱其才幹¶
則以危苦為上賦其聲音則以悲哀為主美其感化則¶
以垂涕為貴麗則麗矣然未盡其理也推其所由似元¶
<pb:KR3k0043_WYG_086-11a>¶
不解聲音覽其㫖趣亦未逹禮樂之情也衆噐之中琴¶
德冣優故綴叙所懷以為之賦其辭曰¶
惟椅梧之所生兮託峻嶽之崇岡披重壤以誕載兮參¶
辰極而高驤含天地之醇和兮吸日月之休光鬱紛紜¶
以獨茂兮飛英㽔於昊蒼夕納景于虞淵兮旦晞幹於¶
九陽經千載以待價兮寂神跱而永康且其山川形勢¶
則盤紆隱深磪嵬岑嵒𤣥嶺巉巖岞崿嶇崟丹崖嶮&ZX-11148c;¶
青壁萬尋若乃重巚増起偃蹇雲覆邈隆崇以極壯崛¶
<pb:KR3k0043_WYG_086-11b>¶
嵬嵬而特秀蒸靈液以播雲據神淵而吐溜爾乃顚波¶
奔突狂赴爭流觸巖觝隈鬱怒彪休洶涌騰薄奮沫揚¶
濤瀄汨澎湃䖤蟺相紏放肆大川濟乎中州安廻徐邁¶
寂爾長浮澹乎洋洋縈抱山丘詳觀其區土之所産毓¶
奥宇之所寳殖珍怪琅玕瑶瑾翕赩叢集絫積渙衍於¶
其側若乃春蘭被其東沙棠植其西涓子宅其陽玉醴¶
涌其前𤣥雲䕃其上翔鸞集其巓清露潤其膚惠風流¶
其間竦肅肅以靜謐密㣲㣲其清閒夫所以經營其左¶
<pb:KR3k0043_WYG_086-12a>¶
右者固以自然神麗而足思願愛樂矣於是遯世之士¶
榮期綺季之儔乃相與登飛梁越幽壑援瓊枝陟峻崿¶
以遊乎其下周旋永望邈若凌飛邪睨崑崙俯闞海湄¶
指蒼梧之迢遞臨逈江之威夷寤時俗之多累仰箕山¶
之餘輝羡斯嶽之𢎞敞心慷慨以忘歸情舒放而遠覽¶
接軒轅之遺音慕老童於騩隅欽泰容之高吟顧兹桐¶
而興慮思假物以託心乃斲孫枝准量所任至人攄思¶
制為雅琴乃使離子督墨匠石奮斤夔襄薦法班倕騁¶
<pb:KR3k0043_WYG_086-12b>¶
神鎪㑹裛厠朗密調均華繪彫瑑布藻垂文錯以犀象¶
藉以翠緑絃以園客之絲徽以鍾山之玉爰有龍鳳之¶
象古人之形伯牙揮手鍾期聽聲華容灼爍發采揚明¶
何其麗也伶倫比律田連操張進御君子新聲憀亮何¶
其偉也及其初調則角羽俱起宫徴相證參發並趣上¶
下絫應踸踔磣硌美聲將興固以和昶而足耽矣爾乃¶
理正聲奏妙曲揚白雪發清角紛淋浪以流離渙淫衍¶
而優渥粲奕奕而高逝馳岌岌以相屬沛騰遌而競趣¶
<pb:KR3k0043_WYG_086-13a>¶
翕韡&ZX-11187d;而繁縟狀若崇山又象流波浩兮湯湯鬱兮峩¶
峩怫㥜煩寃紆餘婆娑凌縱播逸霍濩紛葩檢容授節¶
應變合度競名擅業安軌徐步洋洋習習聲烈遐布人¶
顯媚以送終飄餘響於泰素若乃高軒飛觀廣厦閒房¶
冬夜肅清朗月垂光新衣翠粲纓徽流芳於是噐冷絃¶
調心閒手敏觸&ZX-1119e0;如志惟意所擬初涉緑水中奏清徴¶
雅昶唐堯終詠㣲子寛明𢎞潤優游躇跱拊絃安歌新¶
聲代起歌曰陵扶揺兮憇瀛洲要列子兮為好仇餐沆¶
<pb:KR3k0043_WYG_086-13b>¶
&ZX-111cc2;兮帶朝霞眇翩翩兮薄天遊齊萬物兮超自得委性¶
命兮任去留激清響以赴㑹何絃歌之綢繆於是曲引¶
向䦨衆音將歇改韻易調竒弄乃發揚和顔攘皓腕飛¶
纎指以馳鶩紛㒊譶以流漫或徘徊顧慕擁鬱抑按盤¶
桓毓養從容秘翫闥爾奮逸風駭雲亂牢落凌厲布濩¶
半散豐融披離斐韡渙爛英聲發越采采粲粲或間聲¶
錯糅狀若詭赴雙美並進駢馳翼驅初若將乖後卒同¶
趣或曲而不屈或直而不倨或相凌而不亂或相離而¶
<pb:KR3k0043_WYG_086-14a>¶
不殊時劫掎以慷慨或怨㜘而躊躇忽飄颻以輕邁乍¶
留聯而扶踈或參譚繁促複疊攅仄縱横駱驛奔遁相¶
逼拊嗟絫讚閒不容息瓌豔竒偉殫不可識若乃閒舒¶
都雅洪纎有宜清和條昶案衍陸離穆温柔以怡懌婉¶
順叙而委蛇或乘險投㑹邀隟趣危嚶若離鵾鳴清池¶
翼若游鴻翔増崖紛文斐尾慊縿離纚㣲風餘音靡靡¶
猗猗或摟&ZX-1119e0;擽捋縹繚潎洌輕行浮彈明嫿䏅惠疾而¶
不速留而不滯翩緜飄邈㣲音迅逝遠而聽之若鸞鳯¶
<pb:KR3k0043_WYG_086-14b>¶
和鳴戱雲中廹而察之若衆葩敷榮曜春風既豐贍以¶
多姿又善始而令終嗟姣妙以𢎞麗何變態之無窮若¶
夫三春之初麗服以時乃擕友生以遨以嬉涉蘭圃登¶
重基背長林翳華芝臨清流賦新詩嘉魚龍之逸豫樂¶
百卉之榮滋理重華之遺操慨遠慕而長思若乃華堂¶
曲宴密友近賔蘭肴兼御㫖酒清醇進南荆發西秦紹¶
陵陽度巴人變用雜而並起竦衆聽而駭神料殊功而¶
比操豈笙籥之能倫若次其曲引所宜則廣陵止息東¶
<pb:KR3k0043_WYG_086-15a>¶
武太山飛龍鹿鳴鵾雞游絃更唱迭奏聲若自然流楚¶
窈窕懲躁雪煩下逮謡俗蔡氏五曲王昭楚妃千里别¶
鶴猶有一切承閒簉乏亦有可觀者焉然非夫曠遠者¶
不能與之嬉游非夫淵靜者不能與之閒止非放逹者¶
不能與之無吝非至精者不能與之析理也若論其體¶
勢詳其風聲噐和故響逸張急故聲清閒遼故音痺絃¶
長故徽鳴性潔靜以端理含至德之和平誠可以感盪¶
心志而發洩幽情矣是故懷慼者聞之莫不㦧懔慘悽¶
<pb:KR3k0043_WYG_086-15b>¶
愀愴傷心含哀懊咿不能自禁其康樂者聞之則欨愉¶
歡釋抃舞踊溢留連瀾漫嗢噱終日若和平者聽之則¶
怡養悦悆淑穆𤣥眞恬虛樂古弃事遺身是以伯夷以¶
之廉顏回以之仁比干以之忠尾生以之信惠施以之¶
辯給萬石以之訥愼其餘觸類而長之所致非一同歸¶
殊塗或文或質總中和以統物咸日用而不失其感人¶
動物蓋亦𢎞矣于時也金石寢聲匏竹屏氣王豹輟謳¶
狄牙喪味天吳踊躍於重淵王喬披雲而下墜舞鸑鷟¶
<pb:KR3k0043_WYG_086-16a>¶
於庭階游女飄焉而來萃感天地以致和况蚑行之衆¶
類嘉斯器之懿茂詠兹文以自慰永服御而不厭信古¶
今之所貴辭曰愔愔琴德不可測兮體清心遠邈難極¶
兮良質美手遇今世兮紛綸翕響冠衆藝兮識音者希¶
誰能珍兮能盡雅琴唯至人兮¶
　　　琴論　　　　　　　　　　陳　暘(後同/)¶
形而上者謂之道形而下者謂之噐琴者士君子常御¶
之樂也樸㪚而為噐理覺而為道惟士君子樂得其道¶
<pb:KR3k0043_WYG_086-16b>¶
而因心以㑹之蓋將終身焉雖無故斯須不撤也故能¶
出乎樸㪚之噐入乎覺理之道卒乎載道而與之俱矣¶
然琴之為樂所以詠而歌之也故其别有暢有操有引¶
有吟有弄有調堯之神人暢為和樂而作也舜之思親¶
操為孝思而作也襄陽㑹稽之類夏后氏之操也訓佃¶
之類商人之操也離憂之類周人之操也謂之引若魯¶
有關睢引衛有思歸引之類也謂之吟若箕子吟夷齊¶
吟之類也謂之弄若廣陵弄之類也謂之調若子晉調¶
<pb:KR3k0043_WYG_086-17a>¶
之類也黄帝之清角齊桓之號鍾楚莊之繞梁相如之¶
緑綺蔡邕之焦尾以至玉牀響泉韻磬清英怡神之類¶
名號之别也吟木沉㪚抑抹剔操擽擘倫齪綽璅之類¶
聲音之法也暢則和暢操則立操引者引説其事吟者¶
吟詠其事弄則習弄之調則調理之其為聲之法十有¶
三先儒之説詳矣由是觀之琴之於天下合雅之正樂¶
治世之和音也得其粗者足以感神明故六馬仰秣者¶
伯牙也鬼舞於夜者賀韜也得其妙者幾與造化俱矣¶
<pb:KR3k0043_WYG_086-17b>¶
故能易寒暑者師襄也召風雲者師曠也幽足以感神¶
明大足以奪造化然則琴之為用豈不至矣哉¶
　　　古琴制¶
古者造琴之法削以嶧陽之桐成以檿桑之絲徽以麗¶
水之金軫以崑山之玉雖成噐在人而音含太古矣蓋¶
其制長三尺六寸六分象朞之日也廣六寸象六合也¶
弦有五象五行也腰廣四寸象四時也前廣後狹象尊¶
卑也上圓下方象天地也暉十有三象十二律也餘一¶
<pb:KR3k0043_WYG_086-18a>¶
以象閏也其形象鳯而朱鳥南方之禽樂之主也五分¶
其身以三為上二為下參天兩地之義也司馬遷曰其¶
長八尺一寸正度也由是觀之則三尺六寸六分中琴¶
之度也八尺一寸大琴之度也或以七尺二寸言之或¶
以四尺五寸言之以為大琴則不足以為中琴則有餘¶
要之皆不若六八之數為不失中聲也至於弦數先儒¶
謂伏犧蔡邕以九孫登以一郭璞以二十七頌琴以十¶
三揚雄謂陶唐氏加二弦以為㑹君臣之恩桓譚以為¶
<pb:KR3k0043_WYG_086-18b>¶
文王加少宫少商二弦釋知匠以為文王武王各加一¶
以為文弦武弦是為七弦蓋聲不過五小者五弦法五¶
行之數也中者十弦大者二十弦法十日之數也一弦¶
則聲或不備九弦則聲或太多至於全之為二十七半¶
之為十三皆出於七弦倍差溺於二變二少以應七始¶
之數也為是説者蓋始於夏書而曼衍於左氏國語是¶
不知夏書之在治忽有五聲而無七始豈為左氏者求¶
其説不得而遂傅會之邪故七弦之琴存之則有害古¶
<pb:KR3k0043_WYG_086-19a>¶
制削之可也¶
　　　宋琴制¶
宋朝太常琴制其長三尺六寸三百六十分象周天之¶
度也絃有三節聲自焦尾至中暉為濁聲自中暉至第¶
四暉為中聲上至第一暉為清聲故樂工指法按中暉¶
第一絃黃鍾(按上為/大吕)二絃太簇(按上為/夾鍾)第三絃姑洗(按/上)¶
(為仲/吕)第四絃&ZX-111d1d;賔(單/彈)第五絃為林鍾(按上為/夷則)第六絃為¶
南吕(按上為/無射)第七絃為應鍾(按上為/黄鍾清)凡此各隨鍾律彈¶
<pb:KR3k0043_WYG_086-19b>¶
之莫不合中吕之商中太平之曲非無制也誠損二絃¶
去四清合先王中琴之制則古樂之法不過是矣唐李¶
冲操琴通中吕黄鍾無射三宫之説蓋未究其本矣先¶
儒之論有宫聲又有變宫聲已失尊君之道而琴又有¶
少宫少商之絃豈古人祝壽之意哉其害理甚矣¶
　　　琴操¶
自三代之治既徃而樂經亡矣樂經亡則禮素而詩虛¶
是一經缺而三經不完也今夫琴者君子常御之樂蓋¶
<pb:KR3k0043_WYG_086-20a>¶
所以樂心而適情非為憂憤而作也茍遇乎物可詠者¶
詠之可傷者傷之大為典誥小為雅頌而諷刺勸戒靡¶
不具焉其利於教也大矣古之明王君子多親通焉故¶
堯有神人暢舜有思親操襄陵始禹訓佃始湯以至文¶
王拘羑周公越裳成王儀鳯老聃列仙伯牙之水仙懷¶
陵孔子之將歸猗蘭曽子歸耕殘形之類大抵因時事¶
而作豈為憂憤邪後世論之者過也降自唐虞迄于晉¶
宋善琴者八十餘人周秦以前其聲傷質漢魏而下其¶
<pb:KR3k0043_WYG_086-20b>¶
音淺薄故漢末太師五曲魏初中㪚四弄其間聲含清¶
側文質殊流吳弄清潤若長江緩流有國士之風蜀聲¶
峻急若蹙浪奔濤有少年壯氣凡若此類不可勝數然¶
世罕知音反以箏勢入琴譜録雖存其亡益乎¶
　　　琴制¶
琴之為噐有龍池者以龍濳於此其出則興雲雨以澤¶
物而人君之仁如之有鳯池者以南方之禽其浴則歸¶
潔其身而人君之德如之有軫池者亦曰軫柸以其急¶
<pb:KR3k0043_WYG_086-21a>¶
於發令切酒以成禮也池側有鳬掌二所以䕶軫之動¶
而合制也鳯額下有鳯嗉一所以接喉舌而申令者也¶
琴底有鳯足用黃楊木表其足色本黃也臨嶽若山嶽¶
峻極用棗木表其赤心也人肩者顧於臣有俯就隨肩¶
之象也鳯翅者左右翼之有副貳人主之象也龍唇者¶
聲所自出也龍齦者吟所由生也龍口所以受絃而其¶
鬂又所以飾之也鳯額所以制嗉而其臆又所以承之¶
也總而言之琴長三尺六寸六分當朞之日也腹中天¶
<pb:KR3k0043_WYG_086-21b>¶
地二柱當心膂之任也天柱方厚七分居姑洗仲吕之¶
界地柱方厚六分居南吕無射之界若定位小差近上¶
則損上聲近下則損下聲當中心則其聲品節矣然斵¶
製之妙蜀稱雷霄郭諒吳稱沈鐐張越霄諒清雅而沈¶
細鐐越並鳴而響亮唐明皇反蜀詔雷儼待詔襄陽馮¶
昭亦善攻斵鬻之不售節使盧公鈞聞之見重受一張¶
仍贈之詩自是馮氏門其屨滿矣¶
　　　琴暉¶
<pb:KR3k0043_WYG_086-22a>¶
琴之為樂絃合聲以作主暉合律以配臣自臨嶽際下¶
至龍口銜絃以夷則為中界夷則至臨嶽下際以仲吕¶
為中界仲吕上至臨嶽下際以太簇為中界其夾鍾姑¶
洗&ZX-111d1d;賔林鍾四暉即泛調取足又以太簇翻至龍口而¶
暉數足矣自古暉十有三其一象閏蓋用螺蚌為之近¶
代用金玉瑟瑟水晶等寶未聞有絃繩之義蓋所以示¶
其明瑩以節奢縱而已俗傳暉作徽纒之徽誤矣¶
　　　手勢¶
<pb:KR3k0043_WYG_086-22b>¶
古者手勢所象本蔡氏五弄趙耶利所修也左大指象¶
天左中指象日右無名指象月右大指象大風右食指¶
象青雲右中指象高山右小指象地右無名指象下水¶
龍行者指行如之虎行者指步如之蟹行者倫指如之¶
鸞行者轉指如之輕行者汎指是也儒父吟末接覆手¶
是也亮生嘯小起手是也仙人笑下璅是也然彈琴之¶
法必兩手相附其猶雙鸞對舞兩鳯同翔要在附絃作¶
勢而不在聲外揺指趙師彈琴未有一聲無法凡一弄¶
<pb:KR3k0043_WYG_086-23a>¶
之内清側殊途一句之中莫不有隂陽派潤至如楚明¶
光白雪寄清調中彈楚清聲易水鳯歸林寄清調中彈¶
楚側聲登壟朢秦寄胡笳調中彈楚側聲竹吟風哀松¶
露寄胡笳調中彈楚清聲若此之類非一可謂妙矣¶
　　　琴聲經緯¶
古人之論琴聲有經有緯有從宫商角徴羽文武以上¶
為經聲也黄鍾及大吕閏暉以上十三聲為緯聲也風¶
雅聲陰陽聲武成聲吟詠聲談話聲始息聲五音聲五¶
<pb:KR3k0043_WYG_086-23b>¶
調聲長樂聲胡笳聲止息聲吳聲蜀聲齊聲楚聲度絃¶
摘聲蹙臑抑揚聲調絃齪掠聲長彈掉搦聲楚清側聲¶
雅質側聲蠲扶輪指聲宛美清聲高朢遠側聲凡此二¶
十四聲為從聲也右七絃為正十三暉為副正副相應¶
一絃合十三種升降同為九十一聲琴含太虛一氣運¶
九十種聲如此其變亦已盡矣至於取聲之法又有木¶
有汎有㪚有末有剔有擽有擘有綽有璅有齪有倫以¶
總之誠去四清二變以諧音律則琴音調而天下治矣¶
<pb:KR3k0043_WYG_086-24a>¶
(左指按絃因指打聲振動左指令着面右指擊絃隱隱/如雷是木聲也左㣲按絃右手擊絃泠泠然輕清是汎)¶
(聲也左指不按不擊絃鏘鏘然如鍾鐸是㪚聲也左指/按絃右指打聲抑蹙向前後令聲下惆悵是㪚聲也右)¶
(指向下末二三絃左指不着是末聲也右指向上剔一/絃是剔聲也右食指第一横文向上蹙擽二三絃畢舉)¶
(其食指合勢朢天是擽聲也右指向上擘二絃為擘聲/右指向下反剔一絃為綽聲右指掐食指第二横文上)¶
(向下擊下絃從寛至急可十餘聲為璅聲右兩指各/按一絃齊聲打為齪聲右兩指倫次共一絃為倫聲)¶
　　　論彈琴十善五能十疵五繆¶
十善淡欲合古取欲中矩輕欲不浮重欲不麤拘欲有¶
權逸欲自然力欲不覺縱欲自若緩欲不斷急欲不亂¶
<pb:KR3k0043_WYG_086-24b>¶
五能坐欲安視欲專意欲閒神欲鮮指欲堅¶
十疵太淡而拙多取而雜其輕如摸其重如攫其拘如¶
怯其逸若蹶用力而艱縱指而䦨其緩若昏其急若奔¶
五繆頭足揺動妄肆瞻視錯亂中輟精神㪚慢下指踈¶
雜¶
　　　大病小病¶
大病有七坐無䂓矩揺頭足一也開口努目以驟志氣¶
或覷視上下瞻顧左右二也眼目疾速喘息氣粗進退¶
<pb:KR3k0043_WYG_086-25a>¶
無度形神㪚慢三也面色變易或青或赤如羞慚四也¶
有攻之嵗久取聲雜亂不盡五音雖能取聲不解用指¶
手勢煩雜按指不當五也調絃不切聲韵不律動失正¶
意聽無眞聲六也彈琴之時吟猱過度節奏失宜音韻¶
繁雜自以為能有失古意七也¶
小病有五彈琴之時身則欲偏手勢繁亂打絃用指輕¶
重不鈞一也若左右總用甲其聲焦枯雖有悲思全無¶
音韻聲不鈞平二也左右手用肉多其聲濁鈍音韻不¶
<pb:KR3k0043_WYG_086-25b>¶
清取聲繁重㪚其清爽三也左右手甲多肉少音韻不¶
鈞取聲輕重重疊句度急燥不較音韻四也取聲遲緩¶
音律不續句度不成調弄無味五也¶
　　　十二病總論¶
蘇翰林易簡曰凡彈琴蓋以寓意調性適時之意以閒¶
暇簡靜為本句度節奏不可太過取聲倫比不欲隔越¶
用指甲肉相兼則其聲清美右手用絃不得太高亦不¶
得絶音而抛琴曲亦不得按着别絃兩手必欲相附如¶
<pb:KR3k0043_WYG_086-26a>¶
雙鸞對舞兩鳯同翔使徽不可誤按彈絃不可錯鳴弄¶
吟不可不盡起伏不可無法段疊不可不曉句讀(音/豆)不¶
可無節置琴於前身須卓然先定神氣兩手視之若無¶
琴然取予作用須作精神心志絶慮情意專注不得用¶
力努張精神不得令筋骨寛緩肩甲手臂悉欲調暢按¶
絃用力勿令人知輕重急慢不得斷續用指手勢悉依¶
法度取予疾徐皆須得體目視左手耳聽其聲目不别¶
視耳不别聽心不别思志不雜注無問有人無人又須¶
<pb:KR3k0043_WYG_086-26b>¶
尊嚴如對長者一則聲韻雅正二則感動幽明苟亂作¶
大勞精神疾遽不若置琴黙坐古人謂但識琴中趣何¶
勞絃上聲是也若能絶此十二病擇其善而去其失即¶
妙矣若夫天性聰明取聲竒異性出於聲聲出於心此¶
殆神妙又不可論此也¶
　　射¶
　　　射經訣　　　　　　　　　王　琚¶
凡射必中席而坐一膝正當垜一膝横順席執弓必中¶
<pb:KR3k0043_WYG_086-27a>¶
在把之中且欲當其弦心也以弓當左膝前竪按席稍¶
吐下弰向前㣲令上傾向右然後取箭覆其手微拳令¶
指第三節齊平以三指捻箭三分之一加於弓亦三分¶
之一以左手頭指授之則轉弓令弦稍離身就箭即以¶
右手尋箭羽下至闊以指頭第二指節當闊約弦徐徐¶
送之令衆指差池如鳯翮使當於心又令當闊羽向上¶
弓弦既離身即易見箭之高下取其中平直然後擡弓¶
離席目聣其的按手頤下引之令滿其持弓手與控指¶
<pb:KR3k0043_WYG_086-27b>¶
及左膞肘平如水准令其肘可措杯水故曰端身如榦¶
直臂如枝直臂者非初直也架弦畢便引之比及滿使¶
臂直是也引弓不得急急則失威儀而不主皮不得緩¶
緩則力難為而箭去遲唯善者能之箭與弓把齊為滿¶
地平之中為盈貫信美而術難成要令大指知鏃之至¶
然後發箭故曰鏃不上指必無中矢指不知鏃同於無¶
目試之至也或以目視鏃馬上與暗中則乖此為無術¶
矣故矢在弓右視在左箭發則靡其弰厭其肘仰其腕¶
<pb:KR3k0043_WYG_086-28a>¶
目以注之手以指之心以趨之其不中何為也又曰矢¶
量其弓弓量其力無動容無作色和其支體調其氣息¶
一其心志謂之楷式知此五者為上德故曰莫患弓軟¶
服當自遠若患力羸恒當引之但力勝其弓則容貌和¶
發無不中故始學者先學持滿須能制其弓定其體後¶
乃射之然其的必始於一丈百發百中寸以加之漸至¶
於百步亦百發百中乃為術成或升其的於高山或致¶
其的於深谷或曵之或擲之使其的縱横前却所以射¶
<pb:KR3k0043_WYG_086-28b>¶
禽獸與敵也凡弓惡右傾箭惡其襦(音/儒)頤惡傍引頸惡¶
却垂胷惡前凸背惡後偃皆射之骨髓疾也故身前竦¶
為猛虎方騰額前臨為封兕欲鬬出弓弰為懷中吐月¶
平箭闊為弦上縣衡此皆有威容之稱也　又曰凡控¶
弦有二法無名指疊小指中指壓大指頭指當弦直竪¶
中國法也屈大指以頭指壓勾指此胡法也此外皆不¶
入術胡法力少利馬上漢法力多利步用然其特妙在¶
頭指間世人皆以其指末齪弦則致箭曲又傷羽但令¶
<pb:KR3k0043_WYG_086-29a>¶
指靣隨弦直竪即脆而易中其致遠乃過常數十步古¶
人以為神而秘之胡法不使大指過頭亦為妙爾其執¶
弓欲使把前入扼把後當四指本節平其大指承鏃却¶
其頭指使不得則和美有聲而俊快也射之道備矣哉¶
　井儀開弓形所謂懷中吐月也　襄尺襄平也尺曲¶
尺也平其肘所謂肘上可置杯水也白矢矢白鏃至指¶
也所謂彀率也　剡注注指也以弓弰直指於前以送¶
矢俗所謂㔢&ZX-1117e8;也剡鋭也弓弰也靡其弰　參連矢行¶
<pb:KR3k0043_WYG_086-29b>¶
急疾而連參也¶
步射總法左肩與胯對垜之中兩脚先取四方立後次¶
轉左脚大指垜中心此為丁字不成八字不就左手開¶
虎口㣲鬆下二指轉弝側卧則上弰可隨矢直指的下¶
弰可抵胛骨下此為靡其弰右手摘弦盡勢翻手向後¶
要肩臂與腕一般平直仰掌現掌紋指不得開露此為¶
壓肘仰腕射經曰無動容無作色按手頤下引之令滿¶
取其平直故曰端身如榦直臂如枝箭發則靡其弰壓¶
<pb:KR3k0043_WYG_086-30a>¶
其肘仰其腕胸凸背偃皆是射之骨髓疾也¶
步射病色開弓勘手謂前手太高後手低不平開弓提¶
手謂前手太低後手高開弓偃弰謂身直頭偃前手腕¶
仰兩摘謂不發用力及前後分解不齊所弦謂遣箭分¶
弓實握不轉腕㣲鬆手轉弝脱弝謂手太鬆倒提手弝¶
㔇弰弰子大二件謂下弰傳右胛後手約謂手側不仰¶
腕後手小謂歛定手不放手後手偃後手捲二件謂遣¶
箭不直硬或剪弦列手¶
<pb:KR3k0043_WYG_086-30b>¶
前後手法宋盧宗邁太尉釋摋(蘇割/切)説文云側手撃物¶
曰摋謂當後手如撃物之狀令臂與肩一般平直是也¶
捩(音/列)説文云捩拗也謂以前手推弝後手控弦如用力¶
拗捩之狀㔢(租説/切)説文云㔢斷也謂當以後手摘弦如¶
㔢斷之狀翻手向後仰掌向上令見掌紋是也&ZX-1117e8;(丁結/切俗)¶
(作/擷)説文云&ZX-1117e8;擲也謂當以前手㸃弰如擲物之狀令上¶
弰指的下弰抵脾骨下也¶
馬射總法勢如追風目如流電滿開弓緊放箭目勿瞬¶
<pb:KR3k0043_WYG_086-31a>¶
視身勿倨坐不失其馳舍矢如破¶
持弓審固左手垂下㣲曲大指覊弝第二第三指着力¶
把弓箭餘指斜籠下弰指左脚面曲右手當心右臂貼¶
肋以大指第二第三指於節上四指絃畟捉弰箭筈與¶
手齊訣曰持弓審固事須知垜在南時面向西右手捉¶
弓左當弝仍令箭筈兩相齊¶
舉弝按弦欽身㣲曲注目視的左手輪指坐腕弝弓箭¶
如懷中吐月之勢續以左手第二指與第三指靠心斜¶
<pb:KR3k0043_WYG_086-31b>¶
入撥弦令弓上傅着右肩然後舉左脚三移其步以取¶
箭訣曰舉弝撥弦横縱脚輪指坐腕身㣲欽上弰斜傅¶
右肩膊左手持把横對心¶
抹羽取箭以左手三指丞下緊抵前四指五指鈎落上¶
籠先舉右脚隨步合左手指弰抵弝以二指按箭三指¶
斜擗箭四指五指向裏斜鈎左手二指三指羈榦掣箭¶
至鏃訣曰前當弓弝一般齊三實兩虛勢漸離小指取¶
箭羈緊鏃抹羽入弦無暫遲¶
<pb:KR3k0043_WYG_086-32a>¶
當心入筈右手第二指緊控箭筈大指捻筈當心前手¶
就後手拶榦入筈左脚尖指垜脚跟㣲出右脚横直鞋¶
衩對垜淺坐箭筈左手第二第三指坐腕羈前雙眼斜¶
覷的訣曰右手二指抱箭筈兩手相迎穩入弦捻筈當¶
心斜覷帖緊膨兩膝直如衡¶
鋪膊牽弦輪指把弝推出前手㣲合上弰兩臂弦曲不¶
可展盡左手輪指空第二指過弓弝節上大指面緊着¶
弓弝屈起指節餘指實屈鋪下前膊左右脚膝着力同¶
<pb:KR3k0043_WYG_086-32b>¶
入筈法訣曰前脚鋪下若推出右指彎弓緊扣弦兩臂¶
稍曲不展盡文牽須用緩投肩¶
欽身開弓以左手第二指知箭弝外覷帖側手引箭至¶
鏃大指靠定血盆骨為進凡鏃與弝齊為滿半弝之間¶
為貫盈貫盈信美雖有及者大抵脅肋脚膝着力亦同入¶
筈法訣曰開弓發矢要欽身弝外分明認帖眞前肘上¶
翻雙膊聳脅肋脚膝力須勻¶
極力遣箭竦腰出弰上弰畫地下弰傅右膊後手仰腕¶
<pb:KR3k0043_WYG_086-33a>¶
極力&ZX-1117ec;後肘過肋倚後手向後前手猛分虎口着力向¶
下急&ZX-111be8;轉腕以第四第五指緊鈎弓弝兩肩凸出則箭¶
力倍勁訣曰弰去猶如搦斷把箭發應同撚折弦前弰¶
畫鞋後靠脊極力遣出猶自然¶
捲弦入弰後箭兩手相迎直右手過胷曲左手捲弦以¶
左第二指取箭前脚跟着地聳身稍欽雙眼覷帖曲右¶
手貼肘以左手第二第三指側手覊榦直右手上臂仰¶
腕過胸取箭訣曰右指羈箭當胸出左手捲弦弰靠肩¶
<pb:KR3k0043_WYG_086-33b>¶
箭已中時無動手抹羽入筈法如前¶
弓有六善一者性體少而勁二者太和而有力三者久¶
射力不屈四者寒暑力一五者弦聲清實六者一張便¶
正凡弓性體少則易張而壽但患其不勁欲其勁者妙¶
在治筋凡筋生長一尺乾則減半以膠湯濡而極之復¶
長一尺然後用則筋力已盡無復伸㢮又揉其材令仰¶
然後傅角與筋此兩法所以為筋也凡弓節短則和而¶
虛(虛謂挽過/吻則無力)節長則徤而柱(柱謂挽過咳則木强而不/來節謂把梢禆木長則柱)¶
<pb:KR3k0043_WYG_086-34a>¶
(短則/虚)節得中則和而有力仍弦聲清實凡弓初射與天寒¶
則勁强而難挽射久天暑則弱而不勝矢則膠之為病也¶
凡膠欲薄而筋力盡强弱任筋而不任膠此所以射久力¶
不屈寒暑力一也弓所以為正者材也相材之法視其理其¶
理不因矯揉而直中繩則張而不跛此弓人之所當知也¶
五御¶
　　　鳴和鸞疾徐之節　　逐水曲周還之節¶
　　　舞交衢折還之節　　過君表作止之節¶
<pb:KR3k0043_WYG_086-34b>¶
　　奕¶
　　　奕㫖　　　　　　　　　　　班　固¶
北方之人謂棊為奕局必方正象地則也道必正直神¶
明德也棊有白黒隂陽分也駢羅列布效天文也四角¶
既陳行之在人蓋王政也或虛設總置以自衛䕶蓋象¶
庖犧網罟之制隄防周起障塞流決有似夏后治水之¶
勢一孔有闕頹壊不振有似瓠子泛濫之敗作伏設詐¶
突圍横行田單之竒要厄相劫割地取償蘇張之資參¶
<pb:KR3k0043_WYG_086-35a>¶
分有勝恕而不誅周文之德逡巡儒行保角依旁却自¶
補續雖敗不亡繆公之智上有天地之象次有帝王之¶
治中有五霸之權下有戰國之事覽其得失古今略備¶
　　　原奕　　　　　　　　　　皮日休¶
問奕之原於或人或人曰堯教丹朱征丹朱作為是信¶
固有其道焉皮子曰夫奕之為藝也彼謀既失我謀先¶
之我智既虧彼智乘之害也欲利其内必先攻外欲取¶
其遠必先攻近詐也勝之勢不城池而金湯焉負之勢¶
<pb:KR3k0043_WYG_086-35b>¶
不兵甲而奔北焉勝不讓負負不讓勝爭也存此免彼¶
得彼失此如蘇秦之合從陳軫之游説偽也若然者不¶
害則敗不詐則亡不爭則失不偽則亂是奕之必然也¶
雖奕秋荐出必用吾言焉嘗試論之夫堯之有仁義禮¶
智信性也如生者必能用手足任耳目者矣豈區區出¶
其纎謀少智以著其術用爭勝負哉堯之世三苖不服¶
以堯之仁苖之慢堯兵而熠之猶羅人殺鵂鶹&ZX-11185a;人烹¶
鯤鮞者然堯不忍加兵而以命舜舜不忍伐而敷之文¶
<pb:KR3k0043_WYG_086-36a>¶
德然後有苖格焉以有苖之慢尚不加兵豈能以害詐¶
之心爭偽之智用為戰法教其子以伐國哉則奕之始¶
作必起自戰國有害詐爭偽之道當從横者流之作矣¶
豈曰堯哉豈曰堯哉¶
　　　序棊　　　　　　　　　　桞宗元¶
房生直温與余二弟游皆好學余病其確也思所以休¶
息之者得木局隆其中而規焉其下方以直置棊二十¶
有四貴者半賤者半貴曰上賤曰下咸自第一至十二¶
<pb:KR3k0043_WYG_086-36b>¶
下者二乃敵一用朱墨以别焉房由是取二毫如其第¶
書之既而抵戱者二人則視其賤者而賤之貴者而貴¶
之其使之撃觸也必先賤者不得已而使貴者則皆慄¶
焉惛焉亦鮮克以中其獲也得朱焉則若有餘得墨焉¶
則若不足余諦視之以思其始則皆類也房子一書之¶
而輕重若是適近其手而先焉非能擇其善而朱之否¶
而墨之也然而上焉而上下焉而下貴焉而貴賤焉而¶
賤其易彼而敬此遂以遠焉然則若世之所以貴賤人¶
<pb:KR3k0043_WYG_086-37a>¶
者有異房之貴賤於兹棊者歟無亦近而先之耳有果¶
能擇其善否者歟其敬而易者亦從而動心矣有敢議¶
其善否者歟其得於貴者有不氣揚而志蕩者歟其得¶
於賤者有不貎慢而心肆者歟其所謂貴者有敢輕而¶
使之者歟所謂賤者有敢避其使之撃觸者歟彼朱而¶
墨者相去千萬且不啻有敢以二敵其一者歟余墨者¶
徒也觀其始末有似棊者故序¶
　　　博奕論　　　　　　　　　韋𢎞嗣¶
<pb:KR3k0043_WYG_086-37b>¶
蓋聞君子耻當年而功不立疾没世而名不稱故曰學¶
如不及猶恐失之是以古之志士悼年齒之流邁而懼¶
名稱之不建也勉精勵操晨興夜寐不遑寜息經之以¶
歲月累之以日力若寗越之勤董生之篤漸漬德義之¶
淵栖遲道藝之域且以西伯之聖姬公之才猶有日昊¶
待旦之勞故能隆興周道垂名億載况在臣庶而可以¶
已乎歴觀古今功名之士皆有積累殊異之迹勞神苦¶
體契闊勤思平居不惰其業窮困不易其素是以卜式¶
<pb:KR3k0043_WYG_086-38a>¶
立志於耕牧而黄霸受道於囹圄終有榮顯之福以成¶
不朽之名故山甫勤於夙夜而吳漢不離公門豈有游¶
惰哉今世之人多不務經術好玩博奕廢事棄業忘寢¶
與食窮日盡明繼以脂燭當其臨局交爭雌雄未決專¶
精鋭意神迷體倦人事矌而不修賔旅闕而不接雖有¶
太牢之饌韶夏之樂不暇存也至或賭及衣物徙棊易¶
行廉恥之意弛而忿戾之色發然其所志不出一枰之¶
上所務不過方罫之間勝敵無封爵之賞獲地無兼土¶
<pb:KR3k0043_WYG_086-38b>¶
之實伎非六藝用非經國立身者不階其術徴選者不¶
由其道求之於戰陣則非孫吳之倫也考之於道藝則¶
非孔氏之門也以變詐為務則非忠信之事也以劫殺¶
為名則非仁者之意也而空妨日廢業終無補益是何¶
異設木而撃之置石而投之哉且君子之居室也勤身¶
以致養其在朝也竭命以納忠臨事且猶旰食而何暇¶
博奕之足耽夫然故孝友之行立貞純之名彰也方今¶
大吳受命海内未平聖朝乾乾務在得人勇略之士則¶
<pb:KR3k0043_WYG_086-39a>¶
受熊虎之任儒雅之徒則處龍鳯之署百行兼包文武¶
並鶩博選良材旌簡髦俊設程試之科垂金爵之賞誠¶
千載之嘉㑹百世之良遇也當世之士宜勉思至道愛¶
功惜力以佐明時使名書史籍勲在盟府乃君子之上¶
務當今之先急也夫一木之枰孰與方國之封枯棊三¶
百孰與萬人之將衮龍之服金石之樂足以兼棊局而¶
貿博奕矣假令志士移博奕之力用之於詩書是有顔¶
閔之志也用之於智計是有良平之思也用之於資貨¶
<pb:KR3k0043_WYG_086-39b>¶
是有猗頓之富也用之於射御是有將帥之偹也如此¶
則功名立而鄙賤遠矣¶
　　　用韻戱贈葉致遠直講　　　王安石¶
葉侯越著姓胄出實楚葉縉雲雖窮遠冠蓋傳累葉心¶
大有所濳肩高未嘗脅飄飄凌雲意强禦莫能懾辟雍¶
海環流用汝作舟檝開胸出妙義可發矇起魘詞如太¶
阿鋒誰敢觸其鋏聽之心凛然難者口因嗋搏飛欲峩¶
峩鎩墮今跕跕忘情塞上馬適志夢中蝶若金靜無求¶
<pb:KR3k0043_WYG_086-40a>¶
在冶惟所挾載醪但彼惑饋漿非我諜經綸安所施有¶
寓聊自愜棊經看在手棊訣傳滿篋坐㝷棊勢打側寫¶
棊圖貼攜持山林屐刺擿溝港艓一枰嘗自副當熱寜¶
忘箑反&ZX-111ac0;褦襶子但守一經笈亡羊等殘生朽筴何足¶
摺歡然值手敵便與對匕筴縱横子墮局腷膊聲出堞¶
樵父弛遠擔牧奴停晏饁旁觀各技癢竊議兒女囁所¶
矜在得喪聞此更心惵熟視籠兩手徐思撚長鬛㣲吟¶
靜愔愔堅坐高帖帖未快巖谷叟斧柯嘗爛浥趨邉耻¶
<pb:KR3k0043_WYG_086-40b>¶
局縮穿腹愁危嶪或撞關以攻或覷眼而擪(邉腹關眼/皆棊訣也)¶
或羸行伺撃或猛出追躡垂成忽破壞中斷俄連接或¶
外示閑暇伐事先和爕或冒突超越鼓行令震疊或粗¶
見形勢驅除令遠蹀或開拓疆境欲并包摠攝或僅殘¶
尺寸如黒子着靨或横潰解㪚如尸僵血喋或慙如告¶
亡或喜如獻捷䧟敵未丼虜報仇方借俠諱輸寜斷頭¶
悔悟乃批頰終朝已罷精既夜未交睫翻然悟且嘆此¶
何宜劫劫孟軻惡妨行陶侃懲廢業揚雄有前言韋曜¶
<pb:KR3k0043_WYG_086-41a>¶
存往牒晉臣抑帝手捘侯何啻涉冶城子爭道拒父乃¶
如輙爭也實逆德豈如私鬬怯藝成况窮苦此殆天所¶
厭如今劉與李倫等安可躐試令取一毫亦乏寸金鑷¶
以此待君子未與回參恊操具投諸江道耕而德獵¶
　　　象山棊　　　　　　　　　羅大經¶
陸象山少年時常坐臨安市肆觀棊如是者累日棊工¶
曰官人日日來看必是高手願求教一局象山曰未也¶
三日後却來乃買棊一副歸懸之室中卧而仰視之者¶
<pb:KR3k0043_WYG_086-41b>¶
兩日忽悟曰此河圖數也遂往與棊工對棊工連負二¶
局乃起對謝曰某是臨安第一手棊凡來着者皆饒一¶
先今官人之棊反饒得某一先天下無敵手矣象山笑¶
而去其聰明過人如此其子弟每喜令其着棊嘗與包¶
敏道書云制子初時與春弟頗不能及今年反出春弟¶
之下近旬日棊又甚進春弟又少不逮矣凡此皆在其¶
精神之盛衰耳¶
　稗編卷八十六¶
