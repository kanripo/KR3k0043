# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.764311
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷八十九
<pb:KR3k0043_WYG_089-1a>¶
欽定四庫全書¶
　稗編卷八十九　　　　　明　唐順之　撰¶
　　將¶
　　　論帥材¶
人材之難而帥材為尤難也夫天下非無材因事而後¶
顯故有天寶之變而後郭李之功昭有奉天之難而後¶
晟燧之節著今朝廷可謂多故矣而未聞卓然稱良帥¶
者豈循資格而不足以得其人歟將拘法制而不足以¶
<pb:KR3k0043_WYG_089-1b>¶
盡其用歟昔之將帥或奮於奴僕或出於行伍皆能因¶
時以成名而今之士大夫間乃未見何也李牧之為趙¶
將居邊軍市之租皆自用饗士賞賜決於外不從中覆¶
也委任而責成功故牧乃得盡其智能選車千三百乗¶
騎萬三千疋百金之士十萬以北逐單于西抑强秦南¶
支韓魏當是時趙幾伯然則付之以重任而以法制拘¶
之使不得騁欲其有非常之功不可得也誠能畧資格¶
而取實效寛法制而責成功將帥之材出矣¶
<pb:KR3k0043_WYG_089-2a>¶
　　　英傑論　　　　　　　　　李徳裕¶
帝王之任英傑皆須御之以氣結之以恩然後可使也¶
若不以英氣折之而寵以姑息則驕不可任若不以恩¶
愛結之而肅以禮貌則怨不為用駕御之術惟漢祖盡¶
之黥布歸漢髙祖方踞牀洗而召布入見布大怒悔來¶
欲自殺出就舎張(讀曰/帳)飲食從官如漢王居布又喜過¶
望武帝踞厠見衛青以大將軍之貴而𨽻人蓄之此不¶
得不絶大漠而盪葷(獫/狁)也蜀先主與闗羽張飛同卧起¶
<pb:KR3k0043_WYG_089-2b>¶
而稠人廣坐侍立終日皆用此道故能成功夫御英傑¶
使猛將與見道徳之人接方正之士事不同也不可以¶
繁禮飾貌浮詞足言宜乎洞開胸懐令見肝肺氣懾其¶
勇恩結其心雖踞跣召之不為薄矣禄山夷狄之譎詐¶
者也非將門英豪草萊竒傑其戰鬭之氣擊刺之材去¶
闗張逺矣天寶末受専征之任託不御之權入朝賜宴¶
坐内殿西序雞障之下非其所據果蓄異圖幽陵厲階¶
至今為梗葢恩甚驕盈以至於此儻以徒𨽻蓄之豈有¶
<pb:KR3k0043_WYG_089-3a>¶
斯恨¶
　　　御將　　　　　　　　　　蘇　洵¶
人君御臣相易而將難將有二有賢將有才將而御才¶
將尤難御相以禮御將以術御賢將之術以信御才將¶
之術以智不以禮不以信是不為也不以術不以智是¶
不能也故曰御將難而御才將尤難六畜其初皆獸也¶
彼虎豹能搏能噬而馬亦能蹄牛亦能觸先王知能摶¶
能噬者不可以人力制故殺之殺之不能驅之而後已¶
<pb:KR3k0043_WYG_089-3b>¶
蹄者可馭以羈紲觸者可拘以輻衡故先王不忍棄其¶
才而廢天下之用如曰是能蹄是能觸當與虎豹並殺¶
而同驅則是天下無騏驥終無以服乗耶先王之選才¶
也自非大姦劇惡如虎豹之不可以變其搏噬者未嘗¶
不欲制之以術而全其才以適於用况為將者又不可¶
責以㢘隅細謹顧其才何如耳漢之衛霍趙充國唐之¶
李靖李勣賢將也漢之韓信黥布彭越唐之薛萬徹侯¶
君集盛彦師才將也賢將既不多有得才者而任之可¶
<pb:KR3k0043_WYG_089-4a>¶
也茍又曰是難御則是不肖者而後可也結以重恩示¶
以赤心美田宅豐飲饌歌童舞女以極其口腹耳目之¶
欲而折之以威此先王之所以御才將者也近之論者¶
或曰將之所以畢智竭力犯霜露蹈白刃而不辭者冀¶
賞耳為國家者不如勿先賞以邀其成功或曰賞所以¶
使人不先賞人不為我用是皆一隅之說非通論也將¶
之才固有大小傑然於庸將之中者才小者也傑然於¶
才將之中者才大者也才小志亦小才大志亦大人君¶
<pb:KR3k0043_WYG_089-4b>¶
當觀其才之大小而為制御之術以稱其志一隅之說¶
不可用也夫養騏驥者豐其芻粒潔其羈絡居之新閑¶
浴之清泉而後責之千里彼騏驥者其志常在千里也¶
夫豈以一飽而廢其志哉至於養鷹則不然獲一雉飼¶
以一雀獲一兎飼以一鼠彼知不盡力於擊搏則其勢¶
無所得食故然後為我用才大者騏驥也不先賞之是¶
養騏驥者饑之而責其千里不可得也才小者鷹也先¶
賞之是養鷹者飽之而求其擊搏亦不可得也是故先¶
<pb:KR3k0043_WYG_089-5a>¶
賞之說可施之才大者不先賞之說可施之才小者兼¶
而用之可也昔者漢髙帝一見韓信而授以上將解衣¶
衣之推食哺之一見黥布而以為淮南王供具飲食如¶
王者一見彭越而以為相國當是時三人者未有功於¶
漢也厥後追項籍垓下與信越期而不至捐數千里之¶
地以畀之如棄弊屣項氏未滅天下未定而三人者已¶
極富貴矣何則髙帝知三人者之志大不極於富貴則¶
不為我用雖極於富貴而不滅項氏不定天下則其志¶
<pb:KR3k0043_WYG_089-5b>¶
不已也至於樊噲滕公灌嬰之徒則不然拔一城陷一¶
陣而後増數級之爵否則終嵗不遷也項氏已滅天下¶
已定樊噲滕公灌嬰之徒計百戰之功而後爵之通侯¶
夫豈髙帝至此而嗇哉知其才小而志小雖不先賞不¶
怨而先賞之則彼將泰然自滿而不復以立功為事故¶
也噫方韓信之立於齊蒯通武渉之說未去也當是之¶
時而奪之王漢其殆哉夫人豈不欲三分天下而自立¶
者而彼則曰漢王不奪我齊也故齊不捐則韓信不懐¶
<pb:KR3k0043_WYG_089-6a>¶
韓信不懐則天下非漢之有嗚呼高帝可謂知大計矣¶
　　　任將　　　　　　　　　　何景明¶
任將而中制者敗用兵而外監者疑夫獨任者事成之¶
宰也専令者勢行之機也故掣於中者隨成而敗撓於¶
外者已行而反夫所貴于騏驥者必至也然縶其足則¶
駑馬先之矣所勇于孟賁者必敵也然縛其手則女子¶
勝之矣夫任將用兵之所尚者在事必成而勢必行也¶
為中制以掣之立外監以撓之是縶騏驥之足而縛孟¶
<pb:KR3k0043_WYG_089-6b>¶
賁之手也故縶騏驥之足者不可望其必至縛孟賁之¶
手者不可望其必敵用將而監制之者不可責其成功¶
夫功以時㑹也賞罰所以勵功也便宜所以乗時也獨¶
任者自制其賞罰而専令者得行其便宜者也是以功¶
可就而時不可失也夫功者事之集也時者勢之㑹也¶
故披刃冒矢以為功也贏糧躍馬以為時也故中制則¶
事不一而績墮外監則志不一而日曠夫威者貴神速¶
也幾者貴立斷也事以威立也勢以幾行也故任將者¶
<pb:KR3k0043_WYG_089-7a>¶
必假之神速之用而予之以立斷之權矣夫多指亂視¶
多言亂聽千人與瓢亡不破者也千夫牧羊亡不擾者¶
也故以一御衆則志定以衆制一則羣疑生是故千人¶
與瓢不如一人負而趍也千夫牧羊不如一人驅而走¶
也古者天子之遣將躬為推轂曰閫以外將軍制之故¶
宣王用孫子而寵姬戮魏王用穰苴而莊賈誅二君者¶
非不顧寵幸也知將不可以寵幸奪也淮隂一拜而為¶
漢大將再㨗而為齊假王使髙祖中制而外監之無以¶
<pb:KR3k0043_WYG_089-7b>¶
摧項氏之權而制天下之命也故期功者不惜神速之¶
用知時者不吝立斷之權昔燕用樂毅而代之以騎劫¶
卒使田單投其降城趙用李牧而代之以趙括卒使白¶
起坑其降卒是故騎劫為田單之藉而趙括為白起之¶
資此制之者過也夫功罪者責於將也吾制之于已而¶
監之于人成則衆冒其功敗則獨委其罪未有善者也¶
故善用將者制其功罪而不制其事機故士知有將將¶
知有君士知有將則報義將知有君則盡忠¶
<pb:KR3k0043_WYG_089-8a>¶
　　　立䇿決勝之術　　　　　　荀　悦¶
荀恱曰夫立䇿决勝之術有三一曰形二曰勢三曰情¶
形者言其大體得失之數也勢者言其臨時進退之宜¶
也情者言其情志可否之實也䇿同事等而功殊者三¶
術不同而已矣故立六國於陳渉所謂多已之黨而益¶
人之敵取非其有以予人行虚惠而獲實福也立六國¶
於漢王所謂割已之有以資敵設虚名而受實禍也故¶
耳餘食其所說同而得失異此同事而異形者也戰國¶
<pb:KR3k0043_WYG_089-8b>¶
相持無臨時之急一戰勝敗未必存亡故累力待時承¶
敵之斃此卞莊刺虎之說也楚趙與秦勢不並立安危¶
之機呼吸成敗而宋義欲待秦趙之斃此同事而異勢¶
也伐趙之役韓信泜上孤軍必死無二而趙以内顧之¶
士攻之彭城之戰項羽䘮其國都士卒憤激而漢以怠¶
惰之卒應之故俱在水上而勝敗不同此同事而異情¶
者也故曰權不可預設變不可先圖與時推移應物變¶
化¶
<pb:KR3k0043_WYG_089-9a>¶
　　　論將¶
昔之善為將者必其威信足以服士卒而恩意足以結¶
之然後可與冒鋒鏑同生死陷堅履危如手足之捍頭¶
目而子弟之為父兄戡難却敵以邀成功此非可以一¶
朝夕致也齊用司馬穰苴為將而次舎井竈飲食醫藥¶
皆身自拊循之與士卒平分糧食比其羸弱者三日而¶
後勒兵病者皆求行爭奮赴戰而燕晉之師聞之觧兵¶
罷去盡復得其故境魏用呉起為將而起與士卒最下¶
<pb:KR3k0043_WYG_089-9b>¶
者同衣食卧不設席行不騎乗親裹贏糧與士卒分勞¶
苦有病疽者至為吮之士皆樂為之戰而秦兵不敢東¶
嚮韓趙賓從何則所以用士卒者用其力也欲用其力¶
而不得其心力不可用也欲得其心而恩意不足以結¶
之心不可得也譬猶敺市人以戰聞金鼔之音見旌旗¶
之色則渙然離矣奚望其有殺敵之功哉韓信之下井¶
陘令背水為陣既破趙軍吏問之曰兵法有右背山陵¶
前左水澤今將軍令臣等反背水陣然竟以勝此何術¶
<pb:KR3k0043_WYG_089-10a>¶
也信曰兵法不曰陷之死地而後生投之亡地而後存¶
乎且信非得素撫循士卒經所謂敺市人而戰之也其¶
勢非置死地人人自為戰今即予生地皆走寧尚得而¶
用之乎由是觀之士卒非素撫循雖使韓信為將不置¶
死地不足以用其力况其餘哉漢以魏其韓大將以擊¶
呉楚所得賜予置之㢘下令軍吏裁取殆盡而孟舒魏¶
尚之守雲中皆以私財饗士古之良將類多如此唐有¶
禄山朱泚之變而郭子儀李光弼李晟馬燧渾瑊之徒¶
<pb:KR3k0043_WYG_089-10b>¶
起而定之此數子者雖其材畧過人逺甚亦其所將皆¶
舊部曲威信恩意足以感服之故能必其成功不然如¶
髙僊芝封常清非不號為名將而募市人以抗大敵未¶
有不折北不支者也今朝廷將帥之任取具臨時兵與¶
將初不相識未聞有能以恩意撫循士卒者間有効古¶
人之所為則又以疑其私恩収士卒心嗚呼欲責其成¶
功不亦難哉為今之計莫若遴擇將帥而任之使得拊¶
循其部曲而一切待之以誠庶幾其可也¶
<pb:KR3k0043_WYG_089-11a>¶
　　　論節制之兵　　　　　　　李徳裕¶
兵之有節制猶之一身其筋骸之束歟故以身運臂以¶
臂使指屈伸把握無不在我然後可以應物而捍患茍¶
筋骸之散而臂指下不能相運掉則亦無所事矣兵自¶
什伍積而總之以偏稗總之以將而又有大將以臨之¶
小大相維尊卑相統其進退動靜疾徐緩急一聽於大¶
將之節制違則行法有所無赦故連百萬之衆可使如¶
一身手足相須頭尾相應而戰必勝攻必取者用之有¶
<pb:KR3k0043_WYG_089-11b>¶
道也李光弼與安太清戰于河陽未決召諸將曰彼彊¶
而可破者亂也今以亂擊亂宜無功因問賊陣何所最¶
堅曰西北隅召郝廷玉曰為我以麾下破之復問其次¶
曰東南隅召論惟真請鐡騎與之二百使破之光弼執¶
大旗曰望晉旗麾若緩可觀便宜若三麾至地諸軍必¶
入生死以之退者斬遂大破賊其後九節度之師討安¶
慶緒于相州帝以子儀光弼皆元功難相臨攝苐用魚¶
朝恩為觀軍容使而不立帥於是節度之師皆潰由是¶
<pb:KR3k0043_WYG_089-12a>¶
觀之有節制之兵雖少足以破敵節制不立雖兵多而¶
子儀光弼在其間亦不免於潰節制不専可不戒哉¶
　　　論用衆　　　　　　　　　蘇　轍¶
王翦與始皇議滅楚非六十萬不行予始疑其過及觀¶
田單與趙奢論兵乃知老將之言不妄也趙以齊田單¶
為相單語趙奢曰非吾不說將軍之兵法所不服者將¶
軍之用衆也帝王之兵不過三萬而天下服矣今將軍¶
必負十萬二十萬而後用之使民不得耕作糧食輓賃¶
<pb:KR3k0043_WYG_089-12b>¶
不可給也奢曰君非徒不逹兵又不明時勢矣呉干之¶
劒肉試則斷牛馬金試則截盤匜薄之柱上而擊之則¶
絶為三質之石上而擊之則碎為百今以三萬之衆而¶
應彊國之兵是薄柱擊石之類也且夫劒之為用無脊¶
之厚則鋒不入無髀之薄則刃不斷無鈎䍐鐔蒙須之¶
便操其刃而刺則未入而手斷今君無十萬二十萬之¶
衆以為鈎䍐鐔蒙須之便焉能以三萬行於天下乎古¶
者四海萬國城大不過三百丈人雖多無過二千家則¶
<pb:KR3k0043_WYG_089-13a>¶
以三萬拒之足矣今取古萬國分為戰國七兵能具數¶
十萬食能支數歲千丈之城萬家之邑相望也君柰何¶
以三萬衆攻之田單喟然歎息曰單未至也由此觀之¶
攻千里之城毁百年之業不乗大隙非大衆不可彼決¶
機兩陣之間為一日成敗之計乃可以少擊衆耳¶
　　謀¶
　　　權謀論　　　　　　　　　劉　向¶
聖王之舉事必先諦之於謀慮而後考之於蓍龜白屋¶
<pb:KR3k0043_WYG_089-13b>¶
之士皆闗其謀芻蕘之役咸盡其心故萬舉而無遺籌¶
失䇿傳曰衆人之智可以測天兼聽獨斷惟在一人此¶
大謀之術也謀有二端上謀知命其次知事知命者預¶
見存亡禍福之原早知盛衰興廢之始防事之未萌避¶
難於無形若此人者居亂世則不害於其身在乎太平¶
之世則必得天下之權彼知事者亦尚矣見事而知得¶
失成敗之分而究其所終極故無敗業廢功孔子曰可¶
與適道未可與權也夫非知命知事者孰能行權謀之¶
<pb:KR3k0043_WYG_089-14a>¶
術夫權謀有正有邪君子之權謀正小人之權謀邪夫¶
正者其權謀公故其為百姓盡心也誠彼邪者好私尚¶
利故其為百姓也詐夫詐則亂誠則平是故堯之九臣¶
誠而能興於朝其四臣詐而誅於野誠者隆至後世詐¶
者當身而滅知命知事而能於權謀者必察誠詐之原¶
而以處身焉則是亦權謀之術也夫知者舉事也滿則¶
慮謙平則慮險安則慮危曲則慮直由重其豫惟恐不¶
及是以百舉而不陷也¶
<pb:KR3k0043_WYG_089-14b>¶
　　　管仲謀江黄　　　　　　　劉　向(後同/)¶
齊桓公時江國黄國小國也在江淮之間近楚楚大國¶
也數侵伐欲滅取之江人黄人患楚齊桓公方存亡繼¶
絶救危扶傾尊周室攘夷狄為陽榖之會貫澤之盟與¶
諸侯將伐楚江人黄人慕桓公之義來㑹盟於貫澤管¶
仲曰江黄逺齊而近楚楚為利之國也若伐而不能救¶
無以宗諸侯不可受也桓公不聽遂與之盟管仲死楚¶
人伐江滅黄桓公不能救君子閔之是後桓公信壊徳¶
<pb:KR3k0043_WYG_089-15a>¶
衰諸侯不附遂陵遲不能復興夫仁智之謀即事有漸¶
力所不能救未可以受其質桓公受之過也管仲可謂¶
善謀矣詩云曽是莫聽大命以傾此之謂也¶
　　　狐偃謀勤王¶
晉文公之時周襄王有弟太叔之難出亡居於鄭不得¶
入使告難于魯于晉于秦其明年春秦伯師于河上將¶
納王狐偃言于晉文公曰求諸侯莫如勤王且大義也¶
諸侯信之繼文之業而信宣於諸侯今為可矣卜偃卜¶
<pb:KR3k0043_WYG_089-15b>¶
之曰吉遇黄帝戰于阪泉之兆公曰吾不堪也對曰周¶
禮未改今之王古之帝也公曰筮之筮之遇大有之睽¶
曰吉遇公用享于天子之卦戰克而王享吉孰大焉且¶
是卦也天為澤以當日天子降心以迎公不亦可乎大¶
有去睽而復亦其所也晉侯辭秦師而下三月甲辰次¶
于陽樊右師圍温左師逆王夏四月丁巳王入于王城¶
取太叔于温而殺之于隰城戊午晉侯朝王王享醴命¶
之侑予之陽樊温原攢茅之田晉於是始開南陽之地¶
<pb:KR3k0043_WYG_089-16a>¶
其後三年文公遂再㑹諸侯以朝天子天子錫之弓矢¶
秬鬯以為方伯晉文公之命是也卒成霸道狐偃之謀¶
也夫秦魯皆疑晉有狐偃之善謀以成霸功故謀得於¶
帷幄則功施于天下狐偃之謂也¶
　　　荀息謀假道¶
虞虢皆小國也虞有夏陽之阻塞虞虢共守之晉不能¶
禽也故晉獻公欲伐虞虢荀息曰君胡不以屈産之乗¶
與垂棘之璧假道於虞公曰此晉國之寶也彼受吾璧¶
<pb:KR3k0043_WYG_089-16b>¶
不借吾道則如之何荀息曰此小國所以事大國也彼¶
不借吾道必不敢受吾幣受吾幣而借吾道則是我取¶
之中府置之外府取之中廐置之外廐公曰宫之竒存¶
焉必不使受也荀息曰宫之竒知固知矣雖然其為人¶
也達心而懦又少長於君達心則其言之畧懦則不能¶
强諌少長於君則君輕之且夫玩好在耳目之前而患¶
在一國之後中知以上乃能慮之臣料虞君中知之下¶
也公遂借道而伐虢宫之竒諫曰晉之使者其幣重其¶
<pb:KR3k0043_WYG_089-17a>¶
辭卑必不便於虞語曰脣亡則齒寒矣故虞虢之相救¶
非相為賜也今日亡虢而明日亡虞矣公不聽遂受其¶
幣而借之道旋歸四年反取虞荀息牽馬抱璧而前曰¶
臣之謀何如獻公曰璧則猶是而吾馬之齒加長矣晉¶
獻公用荀息之謀而禽虞虞不用宫之竒謀而亡故荀¶
息非霸王之佐戰國并兼之臣也若宫之竒則可謂忠¶
臣之謀也¶
　　　司馬錯張儀謀伐蜀¶
<pb:KR3k0043_WYG_089-17b>¶
秦惠王時蜀亂國人相攻擊告急于秦惠王欲發兵伐¶
蜀以為道險狭難至而韓人來侵秦秦惠王欲先伐韓¶
恐蜀亂先伐蜀恐韓襲秦之弊猶豫未决司馬錯與張¶
子爭論于惠王之前司馬錯欲伐蜀張子曰不如伐韓¶
王曰請聞其說對曰親魏善楚下兵三川塞什谷之口¶
當屯留之道魏絶南陽楚臨南鄭秦攻新城宜陽以臨¶
二周之郊誅周王之罪侵楚魏之地周自知不救九鼎¶
寶器必出據九鼎按圖籍挾天子以令於天下天下莫¶
<pb:KR3k0043_WYG_089-18a>¶
敢不聽此王業也今夫蜀西僻之國而戎狄之偷也弊¶
兵勞衆不足以成名得其地不足以為利臣聞爭名者¶
於朝爭利者於市今三川周室天下之朝市也而王不¶
爭焉顧爭於夷狄去王逺矣司馬錯曰不然臣聞之欲¶
富者務廣其地欲强者務富其民欲王者務博其徳三¶
資者備而王随之矣今王地小民貧故臣願先從事於¶
易夫蜀西僻之國而戎狄之長也有桀紂之亂以秦攻¶
之譬如以豺狼逐羣羊也得其地足以廣國取其財足¶
<pb:KR3k0043_WYG_089-18b>¶
以富民繕兵不傷衆而服焉服一國而天下不以為暴¶
利盡西海而諸侯不以為貪是我一舉而名實附也又有禁¶
暴正亂之名今攻韓刼天子刼天子惡名也而未必利也¶
有不義之名而攻天下所不欲危矣臣請謁其故周天¶
下之宗室也韓周之與國也周自知失九鼎韓自知亡¶
三川將二國并力合謀以因乎齊趙而求觧乎楚魏以¶
鼎予楚以地予魏以鼎予楚以地予魏王不能止此臣¶
所謂危也不如伐蜀便秦惠王曰善請聽子卒起兵伐¶
<pb:KR3k0043_WYG_089-19a>¶
蜀十月取之遂定蜀蜀王更號為侯而使陳叔相蜀蜀¶
既屬秦秦日益强富厚而制諸侯司馬錯之謀也¶
　　　虞卿為趙謀秦¶
秦趙戰於長平長平大敗遂圍邯鄲秦既觧圍邯鄲而¶
趙王入朝使趙郝約事于秦割六縣而構虞卿謂趙王¶
曰秦之攻王也倦而歸乎亦其力尚能進之愛王而不¶
攻乎王曰秦之攻我也不遺餘力矣必以倦歸也虞卿¶
曰秦以其力攻其所不能取倦而歸王又攻其力之所¶
<pb:KR3k0043_WYG_089-19b>¶
不能取以送之是助秦自攻也來年秦復攻王王無救¶
矣王以虞卿之言告趙郝曰虞卿能量秦力之所至乎¶
誠知秦力之所不進此彈丸之地不予令秦來年復攻¶
於王王得無割其内而構乎王曰請聽子割矣子能必¶
來年秦之不復攻乎趙郝曰此非臣所敢任也他日三¶
晉之交於秦相若也今秦善韓魏而攻王王之所以事¶
秦者必不如韓魏也今臣之為足下觧負親之攻開闗¶
通幣齊交韓魏至來年而獨取攻於秦王之所以事秦¶
<pb:KR3k0043_WYG_089-20a>¶
必在韓魏之後也此非臣之所敢任也王以告虞卿虞¶
卿對曰郝言不構來年秦復攻王王得無復割其内而¶
構乎今構郝又不能必秦之不復攻也雖割何益來年¶
復攻又割其力之所不能取以構此自盡之術也不如¶
無構秦雖善攻不能取六縣趙雖不能守亦不失六城¶
秦倦而歸兵必疲我以五縣收天下以攻罷秦是我失¶
之於天下而取償於秦也吾國尚利孰與坐而割地自¶
弱以强秦今郝曰秦善韓魏而攻趙者必王之事秦不¶
<pb:KR3k0043_WYG_089-20b>¶
如韓魏也是使王歲以六城事秦也坐而地盡來年秦¶
復來割王將予之乎不予是棄前功而挑秦禍也予之¶
即無地而給之語曰强者善攻而弱者不能守今坐而¶
聽秦秦兵不弊而多得地是彊秦而弱趙也以益彊之¶
秦而割愈弱之趙兵計固不止矣且王之地有盡而秦¶
之求無巳以有盡之地給無已之求其勢必無趙矣計¶
未定樓緩從秦來趙王與樓緩計之對曰不如予之虞¶
卿聞之曰此飾說也王慎勿予王又以虞卿之言告樓¶
<pb:KR3k0043_WYG_089-21a>¶
緩樓緩對曰不然虞卿得其一不得其二夫秦趙搆難¶
而天下皆說何也曰吾且因彊而乗弱矣今趙兵困於¶
秦天下之賀戰勝者必盡在於秦矣故不如亟割地為¶
和以疑天卞而慰秦之心不然天下將因秦之怒乗趙¶
之弊而𤓰分之趙見亡何秦之圖乎故曰虞卿得其一¶
不得其二願王以此決之勿復計也虞卿聞之徃見王¶
曰危哉樓子之所以為秦者是愈疑天下而何慰秦之¶
心哉獨不言示天下弱乎且臣言勿予非固勿予而已¶
<pb:KR3k0043_WYG_089-21b>¶
也秦索六城於王而王以六城賂齊齊秦之深讎也得¶
王之六城并力而西擊秦齊之聽王不待辭之畢也則¶
是王失之於齊而取償於秦也而齊趙之讐可以報矣¶
而示天下有能為也王以此為發聲兵未窺于境臣見¶
秦之事賂而反搆於王也從秦為搆韓魏聞之必盡重¶
王重王必出重寶以先於王則是王一舉而結三國之¶
親而與秦易道也趙王曰善即發虞卿東見齊王與之¶
謀秦虞卿之謀行而趙霸此存亡之樞機樞機之發間¶
<pb:KR3k0043_WYG_089-22a>¶
不及旋踵是故虞卿一言而秦之震懼趨風馳指而請¶
備故善謀之臣其於國豈不重哉微虞卿趙以亡矣¶
　　　陳恢為漢謀入咸陽¶
沛公與項籍俱受令於楚懐王曰先入咸陽者王之沛¶
公將從武闗入至南陽守戰南陽守齮保宛城堅守不¶
下沛公引兵圍宛三匝南陽守欲自殺其舎人陳恢止¶
之曰死未晚也於是恢乃踰城見沛公曰臣聞足下約¶
先入咸陽者王之今足下留兵盡日圍宛宛大郡之都¶
<pb:KR3k0043_WYG_089-22b>¶
也連城數十人民衆蓄積多其吏民自以為降而死故¶
皆堅守乗城足下攻之死傷者必多死者未收傷者未¶
瘳足下曠日則事留引兵而去宛完繕弊甲砥礪凋兵¶
而随足下之後足下前則失咸陽之約後有强宛之患¶
竊為足下危之為足下計者莫如約宛守降封之因使¶
止守引其甲卒與之西擊諸城未下者聞聲爭開門而¶
待足下通行無所累沛公曰善乃以宛守為殷侯封陳¶
恢千户引兵西無不下者遂先入咸陽陳恢之謀也¶
<pb:KR3k0043_WYG_089-23a>¶
　　　韓信謀定三秦¶
漢王既用滕公蕭何之言擢拜韓信為上將軍引信上¶
坐王問曰丞相數言將軍將軍何以教寡人計䇿信謝¶
因問王曰今東向爭權天下豈非項王耶曰然大王自¶
斷勇仁悍强孰與項王漢王黙然良久曰不如也信再拜¶
賀曰唯信亦以為大王不如也然臣嘗事楚請言項王¶
為人項王喑啞叱咤千人皆廢然不能任屬賢將此匹¶
夫之勇耳項王見人恭謹言語呴呴人疾病涕泣分食¶
<pb:KR3k0043_WYG_089-23b>¶
飲至使人有功當封爵印刓綬弊忍不能與此所謂婦¶
人之仁項王雖霸天下而臣諸侯不居闗中都彭城又¶
背義帝約而以親愛王諸侯不平諸侯之見項王遷逐¶
義帝江南亦皆歸逐其主自王善地項王所過無不殘¶
滅多怨百姓不附特刼於威强服耳名雖為霸王實失¶
天下心故曰其强易弱今大王誠反其道任天下武勇¶
何不誅以天下城邑封功臣何不服以義兵從思東歸¶
之士何不散且三秦王為秦將秦弟子數歲所殺亡不¶
<pb:KR3k0043_WYG_089-24a>¶
可勝計又欺其衆降諸侯至新安項王詐坑秦降卒二¶
十餘萬人唯獨邯欣翳脫秦父兄怨此三人痛入骨髄¶
今楚强以威王此三人秦民莫愛大王之入武闗秋毫¶
無所害除秦苛法與秦約法三章且秦民無不欲得大¶
王王秦者於諸侯約大王當王闗中民戶知之大王失¶
職之蜀民無不恨者今大王舉而東三秦可傳檄而定¶
也於是漢王喜自以為得信晩遂聽信計部署諸將所¶
擊八月漢王東出秦民歸漢王遂誅三秦王定其地收¶
<pb:KR3k0043_WYG_089-24b>¶
諸侯兵討項王定帝業韓信之謀也¶
　　　酈食其謀據敖倉¶
酈食其號酈生說漢王曰臣聞之知天之天者王事可¶
成不知天之天者王事不可成王者以民為天而民以¶
食為天夫敖倉天下轉輸久矣臣聞其下乃有藏粟甚¶
多楚人㧞滎陽不堅守敖倉乃引而東令謫過卒分守¶
成臯此乃天所以資漢方今楚易取而漢反却自守便¶
臣竊以為過矣且兩雄不俱立楚漢久相持不決百姓¶
<pb:KR3k0043_WYG_089-25a>¶
騷動海内揺蕩農夫釋耒工女下機天下之心未有所¶
定也願陛下急復進兵收取滎陽據敖倉之粟塞成臯¶
之險杜太行之路距蜚狐之口守白馬之津以示諸侯¶
形制之勢則天下知所歸矣漢王曰善乃從其計畫復¶
守敖倉卒糧食不盡以擒項氏其後呉楚反將軍竇嬰¶
周亞夫復據敖倉塞成臯如前以破呉楚皆酈生之謀¶
也¶
　　　張良為漢謀楚¶
<pb:KR3k0043_WYG_089-25b>¶
漢三年項羽急圍漢王滎陽漢王恐憂與酈生謀撓楚¶
權酈生曰昔湯伐桀封其後於把武王伐紂封其後於¶
宋今秦無徳棄義侵伐諸侯社稷滅六國之後使無立¶
錐之地陛下誠復立六國後畢授印已此君臣百姓必¶
皆戴陛下徳莫不嚮風慕義願為臣妾徳義已行陛下¶
南嚮稱霸楚必歛袵而朝漢王曰善趣刻印先生因行¶
佩之矣酈先生未行張良從外求謁漢王方食曰子房¶
前客有為我計撓楚權者具以食其言告之曰其於子¶
<pb:KR3k0043_WYG_089-26a>¶
房意如何良曰誰為陛下畫此計者陛下事去矣漢王¶
曰何哉良對曰臣請借前箸而籌之曰昔湯伐桀而封¶
其後於把者斯能制桀之死命也陛下能制項籍之死¶
命乎曰未能也其不可一也武王伐紂而封其後於宋¶
者斯能得紂之頭也今陛下能得項籍之頭乎曰未能¶
也其不可二矣武王入殷表商容之閭軾箕子之門封¶
比干之墓今陛下能封聖人之墓表賢人之閭軾智者¶
之門乎曰未能也其不可三矣發鉅橋之粟散鹿臺之¶
<pb:KR3k0043_WYG_089-26b>¶
錢以賜貧羸今陛下能散府庫以賜貧羸乎曰未能也¶
其不可四矣殷事已畢偃革為軒倒載干戈以示天下¶
不復用兵今陛下能偃革倒載干戈乎曰未能也其不¶
可五也休馬於華山之陽以示無所用今陛下能休馬¶
無所用乎曰未能也其不可六矣休牛於桃林以示不¶
復輸糧今陛下能休牛不復輸糧乎曰未能也其不可¶
七矣且夫天下㳺士捐其親戚棄墳墓去故舊從陛下¶
㳺者皆日夜望尺寸之地今復立韓魏燕趙齊楚之後¶
<pb:KR3k0043_WYG_089-27a>¶
其王皆復立游士各歸事其主從其親戚反其故舊墳¶
墓陛下誰與取天下乎其不可八也且夫楚惟無彊六¶
國復撓而從之陛下焉得而臣之乎誠用客之計陛下¶
之事去矣漢王輟食吐哺罵曰竪儒幾敗乃公事令趣¶
銷印止不使遂并天下之兵誅項籍定海内張子房之¶
謀也¶
　　　婁敬謀都闗中¶
高皇帝五年齊人婁敬戍隴西過雒陽脫輅輓見齊人¶
<pb:KR3k0043_WYG_089-27b>¶
虞將軍曰臣願見上言便宜事虞將軍欲與鮮衣婁敬¶
曰臣衣帛衣帛見衣褐衣褐見不敢易虞將軍入言上¶
上召見賜食已而問敬對曰陛下都雒陽豈欲與周室¶
比隆哉上曰然敬曰陛下取天下與周室異周之先自¶
后稷堯封之邰積徳累善十餘世公劉避桀居邠大王¶
以狄伐去邠杖馬䇿居岐國人爭歸之及文王為西伯¶
斷虞芮訟始受命吕望伯夷自海濱來歸之武王伐紂¶
不期而㑹孟津上八百諸侯滅殷成王即位周公之屬¶
<pb:KR3k0043_WYG_089-28a>¶
傅相乃營成周雒邑以為天下中諸侯四方納貢職道¶
里均矣有徳則易以王無徳則易以亡凡居此者欲令¶
周務徳以致人不欲恃險阻令後世驕奢以虐民及周¶
之衰分為兩天下莫朝周不能制非徳薄形勢弱也今¶
陛下起豐擊沛收卒三千人以之徑徃卷蜀漢定三秦¶
與項羽大戰七十小戰四十使天下民肝腦塗地父子¶
暴骨中野不可勝數哭泣之聲未絶傷夷者未起而欲¶
比隆成康周公之時臣竊以為不侔矣且夫秦地被山¶
<pb:KR3k0043_WYG_089-28b>¶
帶河四塞以為固卒然有急百萬之衆可具因秦之故¶
資甚美膏腴之地此謂天府陛下入闗而都山東雖亂¶
秦故地可全而有也夫與人鬬而不搤其亢拊其背未¶
全勝也高皇帝疑問左右大臣皆山東人多勸上都雒¶
陽留侯張子房曰雒陽四面受敵此非用武之國夫闗¶
中左肴函右隴蜀沃野千里南有巴蜀之饒北有故宛¶
之利阻三面守一隅東向制諸侯諸侯安定河渭漕輓¶
天下西給京師諸侯有變順流而下足以委輸此所謂¶
<pb:KR3k0043_WYG_089-29a>¶
金城千里天府之國也婁敬說是也於是高皇帝即日¶
駕西都闗中由是國家安寧雖彭越陳狶盧綰之謀九¶
江燕代之矣及呉楚之難闗東之兵雖百萬之師猶不¶
能以為害者由保仁徳之惠守闗中之固也國以永安¶
婁敬張子房之謀也¶
　　　張良謀翼太子(附李氏論范/蠡張良一段)¶
留侯張子房於漢已定性多疾即導引不食榖杜門不¶
出歲餘上欲廢太子立戚氏夫人子趙王如意大臣多¶
<pb:KR3k0043_WYG_089-29b>¶
爭未能得堅決者也吕后恐不知所為人或謂吕后曰¶
留侯善畫計䇿上信用之吕氏乃使建成侯吕澤刼留¶
侯曰君常為上計今日欲易太子君安得高枕卧留侯¶
曰此難以口舌爭顧上有所不能致者天下有四人園¶
公綺里季夏黄公甪里先生此四人者年老矣皆以上¶
慢侮士故逃匿山中義不為漢臣然上高此四人公誠¶
能無愛金玉璧帛令太子為書卑辭以安車迎之因使¶
辯士固請宜來來以為客時時從入朝令上見之上知¶
<pb:KR3k0043_WYG_089-30a>¶
此四人亦一助也於是吕后令澤使人奉太子書卑辭¶
厚禮迎四人四人至及燕置酒太子侍四人者從太子¶
皆年八十有餘鬢眉皓白衣冠甚偉上怪而問曰何為¶
者四人前對各言其姓名上乃驚曰吾求公數歲公避¶
逃我今公何自從吾兒㳺乎四人皆對曰陛下輕士善¶
罵臣等義不辱故恐而亡匿聞太子為人子孝仁敬愛¶
士天下莫不延頸願為太子死者故來耳上曰煩公幸¶
卒調護太子四人為夀已畢起去上目送之召戚夫人¶
<pb:KR3k0043_WYG_089-30b>¶
指示四人者曰我欲易之彼四人輔之羽翼已成難動¶
矣吕氏真而主矣上起去罷酒竟不易太子者留侯召¶
四人之謀也(徳裕曰范蠡張良其所以謀國處身者何/其相似也方勾踐棲于㑹稽范蠡勸其卑)¶
(身以事呉厚賂太宰嚭以觧其難而謀所以報呉者及/勾踐乗呉之弊而伐之復棲呉王姑蘇之上求哀請命)¶
(而勾踐不忍欲赦之范蠡以為不可援桴進兵卒刎其/頸勾踐既覇蠡以書辭勾踐乗舟浮海以行終身不反)¶
(而大夫種遂賜劍以自殺方高祖困於鴻門張良勸其/屈巳以謝項羽深交項伯以脫於禍而謀所以破羽者)¶
(及高祖還定三秦與楚相持於滎陽成臯間既割鴻溝/以為界羽觧而東高祖亦欲罷兵歸國良獨諫曰此天)¶
(亡之時不因幾而遂取之此養虎自遺患也漢兵追羽/卒滅之高祖既帝良導引辟榖杜門不出欲從赤松子)¶
<pb:KR3k0043_WYG_089-31a>¶
(游耳韓彭英盧皆被葅醢雖蕭何不免縲紲之患故夫/智謀之士處困阨之時能忍辱以伸其志當事幾之㑹)¶
(能決斷以收其功功成名遂能高舉/逺引以全其身微二子吾誰與歸)¶
　　　内史謀安齊¶
齊悼惠王者孝惠皇帝二年悼惠王入朝孝惠皇帝與¶
悼惠王讌飲乃行家人禮同席吕太后怒乃進鴆酒孝¶
惠皇帝知欲代飲之乃止悼惠王懼不得出城上車太¶
息内史叅乗怪問其故悼惠王具以狀語内史内史曰¶
王寧亡十城邪將亡齊國也悼惠王曰得全身而已何¶
<pb:KR3k0043_WYG_089-31b>¶
敢愛城哉内史曰魯元公主太后之女大王之弟也大¶
王封國七十餘城而魯元公主湯沐邑少大王誠獻十¶
城為魯元公主湯沐邑内有親親之恩外有順太后之¶
意太后必大喜是亡十城而得六十城也悼惠王曰善¶
至邸上奏獻十城為魯元公主湯沐邑太后果大恱受¶
邑厚賜悼惠王而歸之國遂安齊内史之謀也¶
　　　王恢韓安國謀伐匈奴(附李氏論鼂/錯王恢一段)¶
孝武皇帝時大行王恢數言擊匈奴之便可以除邉境¶
<pb:KR3k0043_WYG_089-32a>¶
之害欲絶和親之約御史大夫韓安國以為兵不可動¶
孝武皇帝召羣臣而問曰朕飾子女以配單于幣帛文¶
錦賂之甚厚今單于逆命加慢侵盜無已邊郡數驚朕¶
甚憫之今欲舉兵以攻匈奴如何大行臣恢再拜稽首¶
曰善陛下不言臣固謁之臣聞全代之時北未嘗不有¶
彊胡之敵内連中國之兵也然尚得養老長幼樹種以¶
時倉廪常實守禦之備具匈奴不敢輕侵也今以陛下¶
之威海内為一家天下同任遣子弟乗邊守塞轉粟輓¶
<pb:KR3k0043_WYG_089-32b>¶
輸以為之備而匈奴侵盜不休者無他不痛之患也臣¶
以為擊之便御史大夫臣安國稽首再拜曰不然臣聞¶
高皇帝嘗圍於平城匈奴至而投鞍高於城者數所平¶
城之厄七日不食天下歎之乃觧圍反位無忿怨之色¶
雖得天下而不報平城之怨者非以力不能也夫聖人¶
以天下為度者也不以巳之私怒傷天下之公義故遣¶
劉敬結為和親至今為世利孝文皇帝嘗一屯天下之¶
精兵於嘗谿廣武無尺寸之功天下黔首約要之民無¶
<pb:KR3k0043_WYG_089-33a>¶
不憂者孝文皇帝悟兵之不可宿也乃為和親之約至¶
今為後世利臣以為兩主之迹足以為效臣故曰勿擊¶
便大行曰不然夫明于形者分則不過于事察於動者¶
用則不失於利審於靜者恬則免於患高帝被堅執銳¶
以除天下之害蒙矢石沾風雨行幾十年伏尸滿澤積¶
首若山死者什七存者什三行者垂泣而倪於兵夫以¶
天下末力厭事之民而蒙匈奴飽佚其勢不便故結和¶
親之約者所以休天下之民高皇帝明于形而以分事¶
<pb:KR3k0043_WYG_089-33b>¶
通於動靜之時葢五帝不相同樂三王不相襲禮者非¶
故相反也各因世之宜也教與時變備與敵化守一而¶
不易不足以子民今匈奴縱意日久矣侵盜無已係虜¶
人民戍卒死傷中國道路槥車相望此仁人之所哀也¶
臣故曰擊之便御史大夫曰不然臣聞之利不什不易¶
業功不百不變常是故古之人君謀事必就聖發政必¶
擇語重作事也自三代之盛逺方夷狄不與正朔服色¶
非威不能制非强不能服也以為逺方絶域不收之民¶
<pb:KR3k0043_WYG_089-34a>¶
不足以煩中國也且匈奴者輕疾悍亟之兵也畜牧為¶
業弧弓射獵逐獸随草居處無常難得而制也至不及¶
圖去不可追來若風雨觧若收電今使邉鄙久廢耕織¶
之業以支匈奴常事其勢不權臣故曰勿擊為便大行¶
曰不然夫神蛟濟于淵而鳯鳥乗於風聖人因於時昔¶
者秦繆公都雍郊地方三百里知時之變攻取戎辟地¶
千里并國十二隴西北地是也其後蒙恬為秦侵胡以¶
河為境累石為城積木為寨匈奴不敢飲馬北河置&ZX-111cca;¶
<pb:KR3k0043_WYG_089-34b>¶
燧然後敢牧馬夫匈奴可以力服也不可以仁畜也今¶
以中國之大萬倍之資遣百分之一以攻匈奴譬如以¶
千石之弩射癰潰疽必不留行也則北發月氐可得而¶
臣也臣故曰擊之便御史大夫曰不然臣聞善戰者以¶
飽待饑安行定舎以待其勞整治施徳以待其亂按兵¶
奮衆深入伐國堕城故常坐而役敵國此聖人之兵也¶
夫衝風之衰也不能起毛羽强弩之末力不能入魯縞¶
盛之有衰也猶朝之必暮也今卷甲而輕舉深入而長¶
<pb:KR3k0043_WYG_089-35a>¶
驅難以為功夫横行則中絶從行則迫脅徐則後利疾¶
則糧乏不至千里人馬絶饑勞以遇敵正遺人獲也意¶
者有他詭妙可以擒之則臣不知不然未見深入之利¶
也臣故曰勿擊之便大行曰不然夫草木之中霜霧不¶
可以風過清水明鏡不可以形遯也通方之人不可以¶
文亂今臣言擊之者固非發而深入也將順因單于之¶
欲誘而致之邉吾伏輕卒銳士以待之隂&ZX-111eaf;險阻以備¶
之吾勢以成或當其左或當其右或當其前或當其後¶
<pb:KR3k0043_WYG_089-35b>¶
單于可擒百全必取臣以為擊之便於是遂從大行之¶
言孝武皇帝自將師伏兵於馬邑誘致單于單于既入¶
塞道覺之奔走而去(徳裕曰鼂錯為景帝謀以謂漢封/諸侯王連城數十地廣勢强不遵)¶
(法制削之必叛然禍小而應速不削亦叛然禍大而應/遲故卒削之而七國連衡而起以誅錯為名景帝弗察)¶
(納爰盎之說斬錯以謝七國此景帝之過舉也而世以/錯為愚王恢與韓安國論難于武帝前以謂匈奴擊之)¶
(為便於是誘匈奴入塞漢兵匿馬邑旁俟其至擊之匈/奴未入塞覺悟引去漢兵皆罷武帝以恢議用兵而不)¶
(能擊其輜重弗斬之無以謝天下遂下恢獄此武帝之/過舉也世謂恢為無謀者將受其咎昔唐憲宗欲討叛)¶
(鎮其黨大懼遣客狙殺宰相武元衡傷裴度羣議洶洶/而憲宗慨然曰吾専任裴度足以破賊卒平淮西觀此)¶
<pb:KR3k0043_WYG_089-36a>¶
(則知憲宗之賢于景帝逺矣秦穆公用孟明以伐鄭晉/襄公帥師敗諸崤而獲之既歸穆公待之如初其後卒)¶
(報晉而君子以為能用善觀此則知武帝之不及穆公/逺矣錯以忠恢以無罪死而世又不能原之是可悲也)¶
(夫/)¶
　¶
　¶
　¶
　¶
　¶
<pb:KR3k0043_WYG_089-36b>¶
　¶
　¶
　¶
　¶
　¶
　¶
　¶
　稗編卷八十九¶
