# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.789610
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十
<pb:KR3k0043_WYG_090-1a>¶
欽定四庫全書¶
　稗編卷九十　　　　　　明　唐順之　撰¶
　　諫¶
　　　正諫論　　　　　　　　　劉　向¶
易曰王臣蹇蹇匪躬之故人臣之所以蹇蹇為難而諫¶
其君者非為身也將欲以匡君之過矯君之失也君有¶
過失者危亡之萌也見君之過失而不諫是輕君之危¶
亡也夫輕君之危亡者忠臣不忍為也三諫而不用則¶
<pb:KR3k0043_WYG_090-1b>¶
去不去則身亡身亡者仁人所不為也是故諫有五一¶
曰正諫二曰降諫三曰忠諫四曰戇諫五曰諷諫孔子¶
曰吾其從諷諫矣乎夫不諫則危君固諫則危身與其¶
危君寧危身危身而終不用則諫亦無功矣智者度君¶
權時調其緩急而處其宜上不敢危君下不以危身故¶
在國而國不危在身而身不殆昔陳靈公不聽泄冶之¶
諫而殺之曹羇三諫曹君不聽而去春秋序義雖俱賢¶
而曹羇合禮¶
<pb:KR3k0043_WYG_090-2a>¶
　　　忠諫論　　　　　　　　　李徳裕¶
人君拒諫有二一曰生於愛名二曰不能去欲雖桀紂¶
桓靈之君未能忘名自為惡多矣畏天下人知之將謂¶
諫已則惡不可掩故不欲人之諫也如晉獻非驪姫寐¶
不安齊桓非易牙食不美必不能去之亦不欲人諫也¶
人臣忠諫亦有二欲道行于君可使身安國理者其辭¶
婉欲名高後世不顧身危國亂者其辭訐考叔啓大隧¶
以成莊公之孝倉唐獻犬鴈以復文侯之愛留侯封雍¶
<pb:KR3k0043_WYG_090-2b>¶
齒以安羣臣招四皓以定惠帝此所謂婉也諫大夫言¶
婢不為主白馬令言帝欲不諦(劉李二人名不/便故書其官)激主之¶
怒自有其名望其聽從固不可得此所謂訐也漢元帝¶
欲御樓船薛廣徳當乗輿諫曰臣自刎頸血汚車輪陛¶
下不入廟矣張猛曰乗船危就橋安聖主不乗危元帝¶
曰曉人不當如是耶則知諫者之道在於婉矣唯英主¶
必能從諫何者自知功徳及生人者大矣雖有小惡不¶
諱人言如漢高械繫蕭相國聞王衛尉之言曰我不過¶
<pb:KR3k0043_WYG_090-3a>¶
為桀紂主而相國為賢相此所謂不諱也近世名臣王¶
石泉居相時以子為眉州司士天后嘗問曰君在相位¶
子何逺乎對曰廬陵是陛下愛子今猶在逺臣之子焉¶
敢相近有以見君子之心亦倉唐之心也¶
　　　論諫術　　　　　　　　　蘇　洵¶
古今論諌常與諷而少直其說葢出於仲尼吾以為諷¶
直一也頋用之之術何如耳伍舉進隠語楚王淫益甚¶
茅焦觧衣危論秦帝立悟諷固不可盡與直亦未易少¶
<pb:KR3k0043_WYG_090-3b>¶
之吾故曰顧用之之術何如耳然則仲尼之說非乎曰¶
仲尼之說純乎經者也吾之說參乎權而歸乎經者也¶
如得其術則人君有少不為桀紂者吾百諫而百聽矣¶
況虚已者乎不得其術則人君有少不若堯舜者吾百¶
諫而百不聽矣況逆忠者乎然則奚術而可曰機智勇¶
辯如古游說之士而已夫㳺說之士以機智勇辯濟其¶
詐吾欲諫者以機智勇辯濟其忠請備論其效周衰游¶
說熾於列國自是世有其人吾獨怪夫諌而從者百一¶
<pb:KR3k0043_WYG_090-4a>¶
說而從者十九諫而死者皆是說而死者未嘗聞然而¶
抵觸忌諱說或甚於諫由是知不必乎諷諫而必乎術¶
也說之術可為諫法者五理諭之勢禁之利誘之激怒¶
之隠諷之之謂也觸龍以趙后愛女賢於愛子未旋踵¶
而長安君出質甘羅以杜郵之死詰張唐而相燕之行¶
有日趙卒以兩賢王之意語燕而立歸武臣此理而諭¶
之也子貢以内憂教田常而齊不得伐魯武公以麋鹿¶
脅頃襄而楚不敢圖周魯連以烹醢懼垣衍而魏不果¶
<pb:KR3k0043_WYG_090-4b>¶
帝秦此勢而禁之也田生以萬户侯啓張卿而劉澤封¶
朱建以富貴餌閎孺而辟陽赦鄒陽以愛幸恱長君而¶
梁王釋此利而誘之也蘇秦以牛後羞韓而惠王按劒¶
太息范睢以無王耻秦而昭王長跪請教酈生以助秦¶
凌漢而沛公輟洗聽計此激而怒之也蘇代以土偶笑¶
田文楚人以弓繳感襄王蒯通以娶婦悟齊相此隠而¶
諷之也五者相傾險詖之論雖然施之忠臣足以成功¶
何則理而諭之主雖昏必悟勢而禁之主雖驕必懼利¶
<pb:KR3k0043_WYG_090-5a>¶
而誘之王雖怠必奮激而怒之主雖懦必立隠而諷之¶
主雖暴必容悟則明懼則恭奮則勤立則勇容則寛致¶
君之道盡於此矣吾觀昔之臣言必從理必濟莫若唐¶
魏鄭公其初實學縱横之說此所謂得其術者歟噫龍¶
逄比干不獲稱良臣無蘇秦張儀之術也蘇秦張儀不¶
免為游說無龍逢比干之心也是以龍逢比干吾取其¶
心不取其術蘇秦張儀吾取其術不取其心以為諫法¶
　　　論諷諫直諫¶
<pb:KR3k0043_WYG_090-5b>¶
禮上諷諫而下直諫君子孰不欲諷諫以悟其主而有¶
至於直諫以殺其身者勢不得已也葢事明君虚心以¶
從諫雖引義微喻無所不合故有以諷諫悟主者而况¶
於直諫何傷於道乎事暗君强愎以扼諫雖危言切論¶
有所不聽故有以直諫殺身者而況於諷諫何補於事¶
乎方舜禹之時都俞賡歌於廟堂之上所以諷諭以相¶
儆戒者可謂至矣其稱無若丹朱傲惟慢遊是好朋淫¶
於家用殄厥世亦何復傷於直故仲虺之稱湯以從諫¶
<pb:KR3k0043_WYG_090-6a>¶
弗咈改過不吝為善而太保之訓武王以不矜細行終¶
累大徳為非若然者豈非事明君諷諫足以悟主而直¶
諫亦不傷於道乎至於桀殺闗龍逢紂殺比干則事暗¶
君直諫足以殺身而欲以諷諫者補於事葢亦難矣由¶
是觀之諷諫施於明君而不害於直直諫施於暗君而¶
無事於諷者必至之理也漢文帝寛仁盡下羣臣諫說¶
雖切常假借納用之故若馮唐之論頗牧張釋之之論¶
嗇夫可謂能諷諫矣至賈誼上書陳時事欲流涕而痛¶
<pb:KR3k0043_WYG_090-6b>¶
哭袁盎引却慎夫人坐指人彘以為喻而帝亦不以為¶
嫌豈非不害於直耶唐太宗英明能斷從諫如流導羣¶
臣而使之言故若魏鄭公之言昭陵王珪之論廬江可¶
謂能諷諫矣至鄭公之言十漸極陳時政之得失珪之¶
論祖孝孫以謂陛下負臣臣不負陛下而帝亦不以為¶
過豈非不害於直耶若夫蕭望之言張猛京房之言石¶
顯而元帝殺之王章之言王鳯而成帝殺之王嘉鄭崇¶
之言董賢而哀帝殺之李膺陳蕃范滂之徒言閹宦而¶
<pb:KR3k0043_WYG_090-7a>¶
靈帝殺之長孫無忌禇遂良上官儀言武氏而高宗殺¶
之張柬之彦範等言韋氏而中宗殺之孟昭圖言田令¶
孜而僖宗殺之是皆事暗君以直諫而蹈禍乃其所也¶
尚何諷之云哉¶
　　　傳坎六四　　　　　　　　程　頤¶
坎六四納約自牖自牖言自通明之處人臣以忠信善¶
道結於君心必自其明處乃能入也人心有所蔽有所¶
通夫所蔽者暗處也所通者明處也當就其明處告之¶
<pb:KR3k0043_WYG_090-7b>¶
求信則易也自古能諫君者未有不因其所明者也漢¶
祖愛戚姬將易太子是其所蔽也羣臣爭之者衆矣嫡¶
庶之義長幼之序非不明也如其蔽而不察何四老者¶
高祖素知其賢而重之此其不蔽之明心也故因其所¶
明而及其事則悟之如反手且四老人之力孰與張良¶
羣公卿其言之切孰若周昌叔孫通然而不從彼而從¶
此者由攻其蔽與就其明之異耳¶
　　　狐卷諫魏文侯　　　　　　韓　嬰¶
<pb:KR3k0043_WYG_090-8a>¶
魏文侯問狐卷子曰父賢足恃乎對曰不足子賢足恃¶
乎對曰不足兄賢足恃乎曰不足弟賢足恃乎對曰不¶
足臣賢足恃乎對曰不足文侯勃然作色而怒曰寡人¶
問此五者於子一一以為不足者何也對曰父賢不過¶
堯而丹朱放子賢不過舜而瞽瞍頑兄賢不過舜而象¶
傲弟賢不過周公而管蔡誅臣賢不過湯武而桀紂伐¶
望人者不至恃人者不久君欲治從身始人何可恃乎¶
詩曰自求伊祜¶
<pb:KR3k0043_WYG_090-8b>¶
　　　史鰌尸諫　　　　　　　　新　序¶
衛靈公之時蘧伯玉賢而不用彌子瑖不肖而任事衛¶
大夫史鰌患之數以諫靈公而不聽史鰌病且死謂其¶
子曰我即死治䘮於北堂吾不能進蘧伯玉而退彌子¶
瑕是不能正君也生不能正君者死不當成禮置尸北¶
堂於我足矣史鰌死靈公往弔見䘮在北堂問其故其¶
子具以父言對靈公靈公蹴然易容寤然失位曰夫子¶
生則欲進賢而退不肖死且不懈又以屍諫可謂忠而¶
<pb:KR3k0043_WYG_090-9a>¶
不衰矣於是乃召蘧伯玉而進之以為卿退彌子瑕徙¶
䘮正堂成禮而後返衛國以治史鰌字子魚論語所謂¶
直哉史魚者也¶
　　　晏嬰諫誅圉人　　　　　　說　苑(後同/)¶
景公有馬其圉人殺之公怒援戈將自擊之晏子曰此¶
不知其罪而死臣請為君數之令知其罪而殺之公曰¶
諾晏子舉戈而臨之曰汝為吾君養馬而殺之而罪當¶
死汝使吾君以馬之故殺圉人而罪又當死汝使吾君¶
<pb:KR3k0043_WYG_090-9b>¶
以馬故殺人聞於四隣諸侯而罪又當死公曰夫子釋¶
之夫子釋之勿傷吾仁也¶
　　　晏嬰諫朝嚴¶
晏子復於景公曰朝居嚴乎公曰朝居嚴則昌害於治¶
國家哉晏子對曰朝居嚴則下無言下無言則上無聞¶
矣下無言則謂之喑上無聞則謂之聾聾喑則非害治¶
國家如何也且合菽粟之微以滿倉廪合疏縷之緯以¶
成幃幕泰山之高非一石也累卑然後高也夫治天下¶
<pb:KR3k0043_WYG_090-10a>¶
者非一士之言也固有受而不用惡有距而不入者哉¶
　　　晏嬰諫出田　　　　　　　韓　嬰(後同/)¶
齊景公出田十有七日而不反晏子乗而往比至衣冠¶
不正景公見而怪之曰夫子何遽乎得無有急乎晏子¶
對曰然有急國人皆以君為惡民好禽臣聞之魚鼈厭¶
深淵而就乾淺故得於釣網禽獸厭深山而下於都澤¶
故得於田獵今君出田十有七日而不返不亦過乎景¶
公曰不然為賓客莫應待邪則行人子牛在為宗廟而¶
<pb:KR3k0043_WYG_090-10b>¶
不血食邪則祝人太宰在為獄不中邪則大理子幾在¶
為國家有餘不足邪則巫賢在寡人有四子猶有四肢¶
也而得代焉不可患焉晏子曰然人心有四肢而得代¶
焉則善矣今四肢無心十有七日不死乎景公曰善哉¶
言遂援晏子之手與驂乗而歸若晏子者可謂善諫者¶
矣¶
　　　晏嬰諫無禮¶
齊景公縱酒醉而觧衣冠鼔琴以自樂顧左右曰仁人¶
<pb:KR3k0043_WYG_090-11a>¶
亦樂此乎左右曰仁人耳目猶人何為不樂乎景公曰¶
駕車以迎晏子晏子聞之朝服而至景公曰今者寡人¶
此樂願與大夫同之晏子曰君言過矣自齊國五尺以¶
上力皆能勝嬰與君所以不敢者畏禮也故自天子無¶
禮則無以守社稷諸侯無禮則無以守其國為人上無¶
禮則無以使其下為人下無禮則無以事其上大夫無¶
禮則無以治其家兄弟無禮則不同居人而無禮不若¶
遄死景公色媿離席而謝曰寡人不仁無良左右淫湎¶
<pb:KR3k0043_WYG_090-11b>¶
寡人以至於此請殺左右以補其過晏子曰左右無過¶
君好禮則有禮者至無禮者去君惡禮則無禮者至有¶
禮者去左右何罪乎景公曰善哉乃更衣而坐觴酒三¶
行晏子辭去景公拜送詩曰人而無禮胡不遄死¶
　　　叔向諫平公築䑓　　　　　說　苑(後同/)¶
晉平公春築䑓叔向曰不可古者聖王貴徳而務施緩¶
刑辟而趨民時今春築䑓是奪民時也夫徳不施則民¶
不歸刑不緩則百姓愁使不歸之民役愁怨之百姓而¶
<pb:KR3k0043_WYG_090-12a>¶
又奪其時是重竭也夫牧百姓飬育之而重竭之豈所¶
以定命安存而稱為人君於後世哉平公曰善乃罷臺¶
役¶
　　　少孺子諫呉王¶
呉王欲伐荆告其左右曰敢有諫者死舎人有少孺子¶
者欲諫不敢則懐操彈於後園露沾其衣如是者三旦¶
呉王曰子來何苦沾衣如此對曰園中有樹其上有蟬¶
蟬高居悲鳴飲露不知螳蜋在其後也螳蜋委身曲附¶
<pb:KR3k0043_WYG_090-12b>¶
欲取蟬而不知黄雀在其傍也黄雀延頸欲啄螳蜋而¶
不知彈丸在其下也此三者皆務欲得其前利而不顧¶
其後之有患也呉王曰善哉乃罷其兵¶
　　　諸御已諫楚莊王¶
楚莊王築層臺延石千里延壤百里士有反三月之糧¶
者大臣諫者七十二人皆死矣有諸御已者違楚百里¶
而耕謂其耦曰吾將入見於王其耦曰以身乎吾聞之¶
說人主者皆閒暇之人也然且至而死矣今子特草茅¶
<pb:KR3k0043_WYG_090-13a>¶
之人耳諸御已曰若與予同耕則比力也至於說人主¶
不與子比智矣委其耕而入見莊王莊王謂之曰諸御¶
已來汝將諫耶諸御已曰君有義之用有法之行且已¶
聞之土負水者平木負繩者正君受諫者聖君築層臺¶
延石千里延壤百里民之釁咎血成於通塗然且未敢¶
諫也已何敢諫乎顧臣愚竊聞昔者虞不用宫之竒而¶
晉并之陳不用子家羈而楚并之曹不用僖負羈而宋¶
并之萊不用子猛而齊并之呉不用子胥而越并之秦¶
<pb:KR3k0043_WYG_090-13b>¶
人不用蹇叔之言而秦國危桀殺闗龍逢而湯得之紂¶
殺王子比干而武王得之宣王殺杜伯而周室卑此三¶
天子六諸侯皆不能尊賢用辯士之言故身死而國亡¶
遂趨而出楚王遽而追之曰已子反矣吾將用子之諫¶
先日說寡人者其說也不足以動寡人之心又危加諸¶
寡人故皆至而死今子之說足以動寡人之心又不危¶
加諸寡人故吾將用子之諫明日令曰有能入諫者吾¶
將與為兄弟遂觧層臺而罷民楚人歌之曰薪乎莱乎¶
<pb:KR3k0043_WYG_090-14a>¶
無諸御已訖無子乎莱乎薪乎無諸御已訖無人乎¶
　　　茅焦諫秦始皇¶
秦始皇帝太后不謹幸郎嫪毐封以為長信侯為生兩¶
予毐専國事侵益驕奢與侍中左右貴臣俱博飲酒醉¶
爭言而鬭瞋目大叱曰吾乃皇帝之假父也窶人子何¶
敢乃與我亢所與鬭者走行白皇帝皇帝大怒毐懼誅¶
因作亂戰咸陽宫毐敗始皇乃取毐四支車裂之取其¶
兩弟囊撲殺之取皇太后遷之於萯陽宫下令曰敢以¶
<pb:KR3k0043_WYG_090-14b>¶
太后事諫者戮而殺之從蒺䔧其脊肉幹四支而積之¶
闕下諫而死者二十七人矣齊客茅焦乃徃上謁曰齊¶
客茅焦願上諫皇帝皇帝使使者出問客得無以太后¶
事諫也茅焦曰然使者還白曰果以太后事諫皇帝曰¶
走徃吿之若不見闕下積死人耶使者問茅焦茅焦曰¶
臣聞之天有二十八宿今死者已有二十七人矣臣所¶
以來者欲滿其數耳臣非畏死人也走入白之茅焦邑¶
子同食者盡負其衣物行亡使者入白之皇帝大怒曰¶
<pb:KR3k0043_WYG_090-15a>¶
是子故來犯吾禁趣炊鑊湯煮之是安得積闕下乎趣¶
召之入皇帝按劒而坐口正沫出使者召之入茅焦不¶
肯疾行足趣相過耳使者趣之茅焦曰臣至前則死矣¶
君獨不能忍吾須㬰乎使者極哀之茅焦至前再拜謁¶
起稱曰臣聞之夫有生者不諱死有國者不諱亡諱死¶
者不可以得生諱亡者不可以得存死生存亡聖主所¶
欲急聞也不審陛下欲聞之不皇帝曰何謂也茅焦對¶
曰陛下有狂悖之行陛下不自知耶皇帝曰何等也願¶
<pb:KR3k0043_WYG_090-15b>¶
聞之茅焦對曰陛下車裂假父有嫉妬之心囊撲兩弟¶
有不慈之名遷母萯陽宫有不孝之行從蒺䔧於諫士¶
有桀紂之治今天下聞之盡瓦觧無向秦者臣竊恐秦¶
亡為陛下危之所言已畢乞行就質乃觧衣伏質皇帝¶
下殿左手接之右手麾左右曰赦之先生就衣今願受¶
事乃立焦為仲父爵之上卿皇帝立駕千乗萬騎空左¶
方自行迎太后萯陽宫歸於咸陽太后大喜乃大置酒¶
待茅焦及飲太后曰抗枉令直使敗更成安秦之社稷¶
<pb:KR3k0043_WYG_090-16a>¶
使妾母子復得相㑹者盡茅君之力也¶
　　　枚乗諫梁孝王¶
孝景皇帝時呉王濞反梁孝王中郎枚乗字叔聞之為¶
書諫王其辭曰君王之外臣乗竊聞得全者全昌失全¶
者全亡舜無立錐之地以有天下禹無十戸之聚以王¶
諸侯湯武之地方不過百里上不絶三光之明下不傷¶
百姓之心者有王術也故父子之道天性也忠臣不敢¶
避誅以直諫故事無廢業而功流于萬世也臣誠願披¶
<pb:KR3k0043_WYG_090-16b>¶
腹心而效愚忠恐大王不能用之臣誠願大王少加意¶
念惻怛之心於臣乗之言夫以一縷之任係千鈞之重¶
上懸之無極之高下垂之不測之淵雖甚愚之人且猶¶
知哀其將絶也馬方駭而重驚之係方絶而重鎮之係¶
絶於天不可復結墜入深淵難以復出其出不出間不¶
容髪誠能用臣乗言一舉必脫必若所欲為危如重卵¶
難於上天變所欲為易於反掌安於泰山今欲極天命¶
之夀弊無窮之樂保萬乗之勢不出反掌之易以居泰¶
<pb:KR3k0043_WYG_090-17a>¶
山之安乃欲乗重卵之危走上天之難此愚臣之所大¶
惑也人性有畏其影而惡其迹者却背而走無益也不¶
知就隂而止影滅迹絶欲人勿聞莫若勿言欲人勿知¶
莫若勿為欲湯之冷令一人吹之百人揚之無益也不¶
如絶薪止火而已不絶之於彼而救之於此譬猶抱薪¶
救火也養由基楚之善射者也去楊葉百歩百發百中¶
楊葉之小而加百中焉可謂善射矣所止乃百歩之中¶
耳比於臣未知操弓持矢也福生有基禍生有胎納其¶
<pb:KR3k0043_WYG_090-17b>¶
基絶其胎禍何從來哉泰山之溜穿石引繩久之乃以¶
挈木水非石之鑽繩非木之鋸也而漸靡使之然夫銖¶
銖而稱之至石必差寸寸而度之至丈必過石稱丈量¶
徑而寡失夫十圍之木始生於蘖可引而絶可擢而㧞¶
據其未生先其未形磨礲砥礪不見其損有時而盡種¶
樹畜長不見其益有時而大積徳修行不知其善有時¶
而用行惡為非棄義背理不知其惡有時而亡臣誠願¶
大王熟計而身行之此百王不易之道也呉王不聽卒¶
<pb:KR3k0043_WYG_090-18a>¶
死丹徒¶
　　　司馬相如諫獵　　　　　　漢　書¶
臣聞物有同類而殊能者故力稱烏獲捷言慶忌勇期¶
賁育臣之愚竊以為人誠有之獸亦宜然今陛下好陵¶
阻險射猛獸卒然遇逸材之獸駭不存之地犯屬車之¶
清塵輿不及還轅人不暇施巧雖有烏獲逢蒙之技不¶
得用枯木朽株盡為難矣是胡越起於轂下而𦍑夷接¶
軫也豈不殆哉雖萬全而無患然本非天子之所宜近¶
<pb:KR3k0043_WYG_090-18b>¶
也且夫清道而後行中路而馳猶時有銜橜之變况乎¶
渉豐草騁丘虚前有利獸之樂而内無存變之意其為¶
害也不難矣夫輕萬乗之重不以為安樂出萬有一危¶
之塗以為娯臣竊為陛下不取蓋明者逺見於未萌而¶
智者避危於無形禍固多藏于隠微而發於人之所忽¶
者也故鄙諺曰家纍千金坐不垂堂此言雖小可以諭¶
大臣願陛下留意幸察¶
　　政¶
<pb:KR3k0043_WYG_090-19a>¶
　　　仲尼論政寛猛(昭二/十年)　　　　左　傳¶
鄭子産有疾謂子太叔曰我死子必為政唯有徳者能¶
以寛服民其次莫如猛夫火烈民望而畏之故鮮死焉¶
水懦弱民狎而翫之(狎輕/也)則多死焉故寛難(難以/治)疾數¶
月而卒太叔為政不忍猛而寛鄭國多盜取人於萑苻¶
之澤(杜氏曰萑苻澤/名於澤中刼人)太叔悔之曰吾早從夫子不及此¶
興徒兵以攻萑苻之盜盡殺之盜少止仲尼曰善哉政¶
寛則民慢慢則糾之以猛(糾猶/攝也)猛則民殘殘則施之以¶
<pb:KR3k0043_WYG_090-19b>¶
寛寛以濟猛猛以濟寛政是以和詩曰民亦勞止汔可¶
小康惠此中國以綏四方施之以寛也(詩大雅汔其也/康綏皆安也周)¶
(厲王暴虐民勞於苛政故/詩人刺之欲其施之以寛)毋從詭随(詭人随人無/正心不可從)以謹¶
無良(謹敕/慎也)式遏寇虐慘不畏明糾之以猛也(式用也遏/止也慘曽)¶
(也言為寇虐曽不畏明法/者亦當用猛政糾治之)柔逺能邇以定我王平之以¶
和也(柔安也邇近也逺者懐附/近者各以能進則王室定)又曰不競不絿不剛不¶
柔(詩殷頌言商政得中/和競强也絿急也)敷政優優百禄是遒和之至也¶
　　　論政有三品　　　　　　　説　苑(後同/)¶
<pb:KR3k0043_WYG_090-20a>¶
政有三品王者之政化之霸者之政威之彊者之政脅¶
之夫此三者各有所施而化之為貴矣夫化之不變而¶
後刑之夫至於刑者則非王者之所得已也是以聖王¶
先徳教而後刑罰立榮耻而明防禁崇禮義之節以示¶
之賤貨利之弊以變之修近理内政橛機之禮一妃匹¶
之際則莫不慕義理之榮而惡貪亂之耻其所由致之¶
者化使然也¶
　　　論政有二機¶
<pb:KR3k0043_WYG_090-20b>¶
治國有二機刑徳是也王者尚其徳而希其刑霸者刑¶
徳並輳强國先其刑而後徳夫刑徳者化之所由興也¶
徳者養善而進闕者也刑者懲惡而禁後者也故徳化¶
之崇者至於賞刑罰之甚者至於誅夫誅賞者所以别¶
賢不肖而列有功與無功也故誅賞不可以繆誅賞繆¶
則善惡亂矣夫有功而不賞則善不勸有過而不誅則¶
惡不懼善不勸而能以刑化乎天下者未嘗聞也書曰¶
畢力賞罰此之謂也¶
<pb:KR3k0043_WYG_090-21a>¶
　　　論治若張琴¶
水濁則魚困令苛則民亂城峭則必崩岸竦則必陁故¶
夫治國譬若張琴大絃急則小絃絶矣故曰急轡銜者¶
非千里御也有聲之聲不過百里無聲之聲延及四海¶
故禄過其功者損名過其實者削情行合而民副之禍¶
福不虚至矣詩云何其處也必有與也何其久也必有¶
以也此之謂也¶
　　　公叔文子治楚¶
<pb:KR3k0043_WYG_090-21b>¶
公叔文子為楚令尹三年民無敢入朝公叔子見曰嚴¶
矣文子曰朝廷之嚴也寧云妨國家之治哉公叔子曰¶
嚴則下喑下喑則上聾聾喑不能相通何國之治也葢¶
聞之也順針縷者成帷幕合升斗者實倉廪并小流而¶
成江海明主者有所受命而不行未嘗有所不受也¶
　　　孔子論治民¶
子貢問治民於孔子孔子曰懔懔焉如以腐索御奔馬¶
子貢曰何其畏也孔子曰夫通逹之國皆人也以道導¶
<pb:KR3k0043_WYG_090-22a>¶
之則吾畜也不以道導之則吾讐也若何而毋畏¶
　　　管仲論為政¶
齊桓公謂管仲曰吾欲舉事於國昭然如日月無愚夫¶
愚婦皆曰善可乎仲曰可然非聖人之道桓公曰何也¶
對曰夫短綆不可以汲深井知鮮不可以與聖人之言¶
慧士可與辯物智士可與辯無方聖人可與辯神明夫¶
聖人之所以為非衆人之所及也民知十已則尚與之¶
爭曰不如吾也百已則疵其過千已則誰而不信是故¶
<pb:KR3k0043_WYG_090-22b>¶
民不可稍而掌也可并而牧也不可暴而殺也可麾而¶
致也衆不可户說也可舉而示也¶
　　　子貢論政務¶
衛靈公問於史鰌曰政孰為務對曰大理為務聽獄不¶
中死者不可生也斷者不可屬也故曰大理為務少焉¶
子路見公公以史鰌言告之子路曰司馬為務兩國有¶
難兩軍相當司馬執枹以行之一鬬不當死者數萬以¶
殺人為非也此其為殺人亦衆矣故曰司馬為務少焉¶
<pb:KR3k0043_WYG_090-23a>¶
子貢入見公以二子言告之子貢曰不識哉昔禹與有¶
扈氏戰三陳而不服禹於是修教一年而有扈氏請服¶
故曰去民之所事奚獄之所聽兵革之不陳奚鼓之所¶
鳴故曰教為務也¶
　　　管仲論修政¶
齊桓公出獵逐鹿而走入山谷之中見一老公而問之¶
曰是為何谷對曰為愚公之谷桓公曰何故對曰以臣¶
名之桓公曰今視公之儀狀非愚人也何為以公名對¶
<pb:KR3k0043_WYG_090-23b>¶
曰臣請陳之臣故畜牸牛生子而大賣之而買駒少年¶
曰牛不能生馬遂持駒去傍鄰聞之以臣為愚故名此¶
谷為愚公之谷桓公曰公誠愚矣夫何為而與之桓公¶
遂歸明日朝以告管仲管仲正衿再拜曰此夷吾之愚¶
也使堯在上咎繇為理安有取人之駒者乎若有見暴¶
如是叟者又必不與也公知獄訟之不正故與之耳請¶
退而修政孔子曰弟子記之桓公霸君也管仲賢佐也¶
猶有以智為愚者也況不及桓公管仲者也¶
<pb:KR3k0043_WYG_090-24a>¶
　　　孔子論治訟¶
魯有父子訟者康子曰殺之孔子曰未可殺也夫民不¶
知子父訟之不善者久矣是則上過也上有道是人亡¶
矣康子曰夫治民以孝為本今殺一人以戮不孝不亦¶
可乎孔子曰不教而誅之是虐殺不辜也三軍大敗不¶
可誅也獄訟不治不可刑也上陳之教而先服之則百¶
姓從風矣躬行不從而後俟之以刑則民知罪矣夫一¶
仞之墻民不能踰百仞之山童子升而遊焉陵遲故也¶
<pb:KR3k0043_WYG_090-24b>¶
今是仁義之陵遲久矣能謂民弗踰乎詩曰俾民不迷¶
昔者君子導其百姓不使迷是以威厲而不至刑錯而¶
不用也於是訟者聞之乃請無訟¶
　　　仲尼對梁君¶
仲尼見梁君梁君問仲尼曰吾欲長有國吾欲列都之¶
得吾欲使民安不惑吾欲使士竭其力吾欲使日月當¶
時吾欲使聖人自來吾欲使官府治為之柰何仲尼對¶
曰千乗之君萬乗之王問於丘者多矣未嘗有如主君¶
<pb:KR3k0043_WYG_090-25a>¶
問丘之術也然而盡可得也丘聞之兩君相親則長有¶
國君惠臣忠則列都之得毋殺不辜毋釋罪人則民不¶
惑益士禄賞則竭其力尊天敬鬼則日月當時善為刑¶
罰則聖人自來尚賢使能則官府治梁君曰豈有不然¶
哉¶
　　　董安于治晉陽¶
董安于治晉陽問政於蹇老蹇老曰曰忠曰信曰敢董¶
安于曰安忠乎曰忠於主曰安信乎曰信於令曰安敢¶
<pb:KR3k0043_WYG_090-25b>¶
乎曰敢於不善人董安于曰此三者足矣¶
　　　西門豹治鄴¶
魏文侯使西門豹徃治於鄴告之曰必全功成名布義¶
豹曰敢問全功成名布義為之柰何文侯曰子徃矣是¶
無邑不有賢豪辯博者也無邑不有好揚人之惡蔽人¶
之善者也徃必問賢豪者因而親之其辯博者因而師¶
之問其好揚人之惡蔽人之善者因而察之不可以特¶
聞從事夫耳聞之不如目見之目見之不如足踐之足¶
<pb:KR3k0043_WYG_090-26a>¶
踐之不如手辨之人始入官如入晦室久而愈明明乃¶
治治乃行¶
　　　宓子賤治單父¶
宓子賤治單父彈鳴琴身不下堂而單父治巫馬期亦¶
治單父以星出以星入日夜不處以身親之而單父亦¶
治巫馬期問其故於宓子賤宓子賤曰我之謂任人子¶
之謂任力任力者固勞任人者固佚人曰宓子賤則君¶
子矣佚四肢全耳目平心氣而百官治任其數而已矣¶
<pb:KR3k0043_WYG_090-26b>¶
巫馬期則不然敝性事情勞煩教詔雖治猶未至也¶
　　　宓子賤論治¶
孔子謂宓子賤曰子治單父而衆說語丘所以為之者¶
曰不齊父其父子其子恤諸孤而哀䘮紀孔子曰善小¶
節也小民附矣猶未足也曰不齊有所父事者三人所¶
兄事者五人所友者十一人孔子曰父事三人可以教¶
孝矣兄事五人可以教弟矣友十一人可以教學矣中¶
節也中民附矣猶未足也曰此地民有賢於不齊者五¶
<pb:KR3k0043_WYG_090-27a>¶
人不齊事之皆教不齊所以治之術孔子曰欲其大者¶
乃於此在矣昔者堯舜清微其身以聴觀天下務來賢¶
人夫舉賢者百福之宗也而神明之主也不齊之所治¶
者小也不齊所治者大其與堯舜繼矣¶
　　　陽晝論釣道¶
宓子賤為單父宰過於陽晝曰子亦有以送僕乎陽晝¶
曰吾少也賤不知治民之術有釣道二焉請以送子子¶
賤曰釣道柰何陽晝曰夫扱綸錯餌迎而吸之者陽橋¶
<pb:KR3k0043_WYG_090-27b>¶
也其為魚薄而不美若存若亡若食若不食者魴也其¶
為魚也博而厚味宓子賤曰善於是未至單父&ZX-111b2c;葢迎¶
之者交接於道子賤曰車驅之車驅之夫陽晝之所謂¶
陽橋者至矣於是至單父請其耆老尊賢者而與之共¶
治單父¶
　　　晏子治東阿¶
晏子治東阿三年景公召而數之曰吾以子為可而使¶
子治東阿今子治而亂子退而自察也寡人將加大誅¶
<pb:KR3k0043_WYG_090-28a>¶
於子晏子對曰臣請改道易行而治東阿三年不治臣¶
請死之景公許之於是明年上計景公迎而賀之曰甚¶
善矣子之治東阿也晏子對曰前臣之治東阿也屬託¶
不行貨賂不至陂池之魚以利貧民當此之時民無饑¶
者而君反以罪臣今臣之後治東阿也屬託行貨賂至¶
并㑹賦歛倉庫少内便事左右陂池之魚入於權家當¶
此之時饑者過半矣君乃反迎而賀臣愚不能復治東¶
阿願乞骸骨避賢者之路再拜便辟景公乃下席而謝¶
<pb:KR3k0043_WYG_090-28b>¶
之曰子强復治東阿東阿者子之東阿也寡人無復與¶
焉¶
　　　子路治蒲¶
子路治蒲見於孔子曰由願受教孔子曰蒲多壯士又¶
難治也然吾語汝恭以敬可以攝勇寛以正可以容衆¶
恭以潔可以親上¶
　　　子貢為信陽令¶
子貢為信陽令辭孔子而行孔子曰力之順之因子之¶
<pb:KR3k0043_WYG_090-29a>¶
時無奪無伐無暴無盜子貢曰賜少日事君子君子固¶
有盜者耶孔子曰夫以不肖伐賢是謂奪也以賢伐不¶
肖是謂伐也緩其令急其誅是謂暴也取人善以自為¶
已是謂盜也君子之盜豈必當財幣乎吾聞之曰知為¶
吏者奉法利民不知為吏者枉法以侵民此皆怨之所¶
由生也臨官莫如平臨財莫如㢘㢘平之守不可攻也¶
匿人之善者是謂蔽賢也揚人之惡者是謂小人也不内¶
相教而外相謗者是謂不足親也言人之善者有所得¶
<pb:KR3k0043_WYG_090-29b>¶
而無所亡傷也言人之惡者無所得而有所傷也故君¶
子慎言語矣毋先已而後人擇言出之令口如耳¶
　　　楊朱論治天下¶
楊朱見梁王言治天下如運諸掌然梁王曰先生有一¶
妻一妾不能治三畆之園不能芸言治天下如運諸手¶
掌何以楊朱曰臣有之君不見夫羊乎百羊而羣使五¶
尺童子荷杖而随之欲東而東欲西而西君且使堯牽¶
一羊舜荷杖而随之則亂之始也臣聞之夫吞舟之魚¶
<pb:KR3k0043_WYG_090-30a>¶
不遊淵鴻鵠高飛不就汙池何則其志極逺也黄鍾大¶
吕不可從繁奏之舞何則其音疏也將治大者不治小¶
成大功者不小苛此之謂也¶
　　　景差治鄭¶
景差相鄭鄭人有冬渉水者出而脛寒後景差過之下¶
陪乗而載之覆以上衽晉叔向聞之曰景子為人國相¶
豈不固哉吾聞良吏居之三月而溝渠修十月而津梁¶
成六畜且不濡足而况人乎¶
<pb:KR3k0043_WYG_090-30b>¶
　　　管仲論社鼠猛狗¶
齊桓公問於管仲曰國何患管仲對曰患夫社鼠桓公¶
曰何謂也管仲對曰夫社束木而塗之䑕因往託焉燻¶
之則恐燒其木灌之則恐敗其塗此䑕所以不可得殺¶
者以社故也夫國亦有社䑕人主左右是也内則蔽善¶
惡於君上外則賣權重於百姓不誅之則為亂誅之則¶
為人主所察據腹而有之此亦國之社䑕也人有酤酒¶
者為噐甚潔清置表甚長而酒酸不售問之里人其故¶
<pb:KR3k0043_WYG_090-31a>¶
里人云公之狗猛人挈器而入且酤公酒狗迎而噬之¶
此酒所以酸不售之故也夫國亦有猛狗用事者也有¶
道術之士欲明萬乗之王而用事者迎而齕之此亦國¶
之猛狗也左右為社䑕用事者為猛狗則道術之士不¶
得用矣此治國之所患也¶
　　　欒枝論封狐文豹¶
晉文公時翟人有封狐文豹之皮者文公喟然歎曰封¶
狐文豹何罪哉以其皮為罪也大夫欒枝曰地廣而不¶
<pb:KR3k0043_WYG_090-31b>¶
平財聚而不散獨非狐豹之罪乎文公曰善哉說之欒¶
枝曰地廣而不平人將平之財聚而不散人將爭之於¶
是列地以分民散財以賑貧¶
　　　呉季子論晉¶
延陵季子游於晉入其境曰嘻暴哉國乎入其都曰嘻¶
力屈哉國乎立其朝曰嘻亂哉國乎從者曰夫子之入¶
晉境未久也何其名之不疑也延陵季子曰然吾入其¶
境田畆荒穢而不休雜増崇高吾是以知其國之暴也¶
<pb:KR3k0043_WYG_090-32a>¶
吾入其都新室惡而故室美新墻卑而故墻高吾是以¶
知其民力之屈也吾立其朝君能視而不下問其臣善¶
伐而不止諫吾是以知其國之亂也¶
　¶
　¶
　¶
　¶
　¶
<pb:KR3k0043_WYG_090-32b>¶
　¶
　¶
　¶
　¶
　¶
　¶
　¶
　稗編卷九十¶
