# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.809224
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十一
<pb:KR3k0043_WYG_091-1a>¶
欽定四庫全書¶
　稗編卷九十一　　　　　明　唐順之　撰¶
　　后¶
　　　論西漢女主之禍　　　　　胡　寅¶
致堂胡氏曰外戚之禍在王氏然漢初功臣平勃等豫¶
有罪焉髙祖崩倡言吕后與帝共定天下帝王諸劉后¶
王諸吕無不可者於是大裂土疆以王諸吕侵弱劉氏¶
罪一也孝恵即世聴張辟疆之說縱諸吕居中用事專¶
<pb:KR3k0043_WYG_091-1b>¶
權禁闥共斡兵柄上以媚太后下以安已身由是諸吕¶
不可制罪二矣髙后即世雖能誅諸吕立孝文然自茲¶
以徃母后習見前世用事例為出閫之言觀大臣議所¶
立皆曰齊王髙帝孫然母家駟鈞惡淮南王母家又惡¶
獨代王母家薄氏謹良遂立孝文則平勃之徒畏母后¶
深矣盖漢母后豫政臨朝不必少主雖長君亦然竇太¶
后好黄老惡儒士儒士多不得進趙綰王臧欲助上興¶
制度則發其姦利寢之竇嬰兄子也惡之則除門籍喜¶
<pb:KR3k0043_WYG_091-2a>¶
之則為相梁孝王愛之則誦言請立為嗣不顧太宗之¶
重王太后於灌夫罵坐則不食論棄市韓嫣帝所貴也¶
太后欲殺之則帝不能救可謂司晨豫事矣武帝欲立¶
昭則殺鈎弋夫人馴致王氏簒奪其所從來者遠矣¶
　　　論歴代女禍　　　　　　　馬廷鸞¶
按胡氏之說足以盡西京外戚貽禍之本末矣甞因是¶
而極論之天地間有陽不能無隂隂而乘陽則宇宙分¶
裂人極隳亡矣歐陽公謂宦官之禍甚於女子盖為唐¶
<pb:KR3k0043_WYG_091-2b>¶
末一時言之耳以古今大勢論則女禍深矣少女子能¶
蠱惑人主以亡國老女子能崇長外戚以亡國三代之¶
亡國皆由此物矣周之東遷以褒姒周雖不亡於此已¶
衰於此矣秦后始有宣太后穰侯之專莊襄恱美姬以¶
易其宗漢髙帝起於閭閻吕氏初無功於王業也而漢¶
初諸人之論毎以為吕氏雅故推轂髙帝就天下又謂¶
吕后與髙帝共定天下是以諸吕之心自謂與諸劉等¶
&ZX-1115a7;然有取而代之之意而後動於惡中間霍氏擁昭立¶
<pb:KR3k0043_WYG_091-3a>¶
宣隂妻邪謀特覺之早耳而終不免莽新之亂焉曺魏¶
之見簒於司馬氏也一再廢弑專以母后為之主及晉¶
武帝平呉之後耽惑女寵楊賈實召五胡亂華之禍天¶
下既為南北矣齊陳以女色亡元魏以淫后亡隋文帝¶
起外戚以簒周唐髙祖主外戚竊宫妃以取隋太宗寵¶
武才人開聚麀之醜子孫殲焉禄山之起為太真妃也¶
唐雖未亡於此而已衰於此矣河朔失而勁兵亡東南¶
虛而蠻禍起非權輿於天寳末乎朱梁以女寵開子禍¶
<pb:KR3k0043_WYG_091-3b>¶
而亡後唐莊宗以劉后殺功臣靳軍賞而亡皆女子之¶
為也¶
　　　東漢皇后紀　　　　　　　范　&ZX-11187d;¶
夏&ZX-111d30;以上后妃之制其文略矣周禮王者立后三夫人¶
九嬪二十七世婦八十一女御以備内職焉后正位宫¶
闈同體天王夫人坐論婦禮九嬪掌教四徳世婦主䘮¶
祭賔客女御序于王之燕寢頒官分務各有典司女史¶
彤管記功書過居有保阿之訓動有環珮之響進賢才¶
<pb:KR3k0043_WYG_091-4a>¶
以輔佐君子哀窈窕而不淫其色所以能述宣隂化修¶
成内則閨房肅雍險謁不行也故康王晩朝闗雎作諷¶
宣后晏起姜氏請愆及周室東遷禮序凋缺諸侯僭縱¶
軌制無章齊桓有如夫人者六人晉獻升戎女為元妃¶
終於五子作亂冢嗣遘屯爰逮戰國風憲逾薄適情任¶
欲顛倒衣裳以至破國亡身不可勝數斯固輕禮弛防¶
先色後徳者也秦并天下多自驕大官備七國爵列八¶
品漢興因循其號而婦制莫釐髙祖帷薄不修孝文袵¶
<pb:KR3k0043_WYG_091-4b>¶
席無辨然而選納尚簡飾翫少華自武元之後世増淫¶
費至乃掖庭三千増級十四妖幸毁政之符外姻亂邦¶
之迹前史載之詳矣及光武中興斵彫為朴六宫稱號¶
唯皇后貴人貴人金印紫綬奉不過粟數十斛又置美¶
人宫人采女三等並無爵秩嵗時賞賜充給而已漢法¶
嘗因八月筭人遣中大夫與掖庭丞及相工於洛陽鄉¶
中閱視良家童女年十三以上二十以下姿色端麗合¶
法相者載還後宫擇視可否乃用登御所以明慎聘納¶
<pb:KR3k0043_WYG_091-5a>¶
詳求淑哲明帝聿遵先㫖宫教頗修登建嬪后必先令¶
徳内無出閫之言權無私溺之授可謂矯其弊矣向使¶
因設外戚之禁編著甲令改正后妃之制貽厥方來豈¶
不休哉雖御已有度而防閑未篤故孝章以下漸用色¶
授恩隆好合遂忘淄蠧自古雖主幼時艱王家多釁必¶
委成冢宰簡求忠賢未有専任婦人㫁割重器唯秦芈¶
太后始攝政事故穰侯權重於昭王家富於嬴國漢仍¶
其謬知患莫改東京皇綂屢絶權歸女主外立者四帝¶
<pb:KR3k0043_WYG_091-5b>¶
臨朝者六后莫不定䇿帷帟委事父兄貪孩童以久其¶
政抑明賢以專其威任重道悠利深禍速身犯霧露於¶
雲臺之上家嬰縲絏於圄犴之下湮滅連踵傾輈繼路¶
而赴蹈不息燋爛為期終陵夷大運淪亡神寳詩書所¶
嘆略同一揆故考列行跡以為皇后本紀雖成敗事異¶
而同居正號者並列於篇其以私恩追尊非當時所奉¶
者則隨他事附出親屬别事各依列傳其餘無所見則¶
係之此紀以纉西京外戚云爾¶
<pb:KR3k0043_WYG_091-6a>¶
　　　晉后妃論　　　　　　　　晉　書¶
夫乾坤定位男女流形伉儷之義同歸貴賤之名異等¶
若乃作配皇極齊體紫宸象玉林之連後星喻金波之¶
合羲璧爰自夐古是謂元妃降及中年乃稱王后四人¶
並列光于帝嚳之宫二妃同降著彼有虞之典夏商以¶
上六宫之制其詳靡得而聞焉姬劉以降五翟之規其¶
事可略而言矣周禮天子立一后三夫人九嬪二十七¶
世婦八十一御妻以聴王者内政故婚義曰天子之與¶
<pb:KR3k0043_WYG_091-6b>¶
后如日之與月隂之與陽由斯而談其所從來逺矣故¶
能母儀天㝢助宣王化徳均載物比大坤維宗廟歆其¶
薦修穹壤俟其交泰是以哲王垂憲尤重造舟之禮詩¶
人立言先奬葛覃之訓後燭流景所以裁其宴私房樂¶
希聲是用節其容止履端正本抑斯之謂歟若乃聘納¶
有方防閑有禮肅尊儀而修四徳體柔範而𢎞六義隂¶
教洽於宫闈淑譽騰於區域則𤣥雲入户上帝錫母萌¶
之符黄神降徴神靈贊夀兵之道終能鼎祚惟永𦙍嗣¶
<pb:KR3k0043_WYG_091-7a>¶
克昌至若儷極虧閑憑天作孽倒裳衣於衽席感眺側¶
於弦望則龍漦結釁宗周鞠為黍苖鷰尾挻灾隆漢墜¶
其枌社矣自曺劉内主位以色登甄衛之家榮非徳舉¶
淫荒挺性蔑西郊之禮容婉孌含辭作南國之竒態詖¶
謁由斯外入穢徳於是内宣椒掖播晨牝之風蘭殿絶¶
河雎之響永言彤史大練之範逾微&ZX-111db4;視青蒲脫珥之¶
猷替矣晉承其末與世汚隆宣皇創基功𢎞而道屈穆¶
后一善勣侔於十亂洎乎太祖始親選良家既而帝掩¶
<pb:KR3k0043_WYG_091-7b>¶
紈扇躬行請託后採長白實彰妬忌之情賈納短青竟¶
踐覆亡之轍得失遺跡煥在綈緗興滅所由義同畫一¶
故列其本事以為后妃傳云¶
史臣曰方祗體安儷乾儀而合徳圎舒循晷配羲曜以¶
齊明故知陽爍隂凝萬物假其陶鑄火炎水潤六氣由¶
其調理取譬賢淑作伉文思靈根式固實資於此宣穆¶
閱禮偶徳潜鱗翊天造之艱虞嗣塗山之逸響寳運歸¶
其後𦙍盖有母儀之助焉武元楊氏豫聞朝政明不逮¶
<pb:KR3k0043_WYG_091-8a>¶
逺愛溺私情深杜衛瓘之言不曉張泓之詐運其隂沴¶
韜映乾明晉道中微基於是矣恵皇禀質天縱其嚚識¶
暗鳴蛙智昏文蛤南風肆狡扇禍稽天初踐椒宫逞梟¶
心於長樂方觀梓樹頒鴆羽於離明褒后滅周方之盖¶
小妹妃傾夏曽何足喻中原陷於鳴鏑其兆彰於此焉¶
昔者髙宗諒闇總百官于元老成王沖𦕈託萬機於上¶
公太后御宸諒知非古而明穆康獻仍世臨朝時屬委¶
裘躬行負扆各免華陽之釁竟躡和熹之蹤保陵遲以¶
<pb:KR3k0043_WYG_091-8b>¶
克終所幸實為多矣¶
　　　宋后妃論　　　　　　　　宋　書¶
史臣曰飲食男女民之大欲存焉故聖人順民情而為¶
之度王宫六列士室二等皆司事設防典文曲立若夫¶
義篤閫闈化形邦國古先哲王有以之致治者矣夫后¶
妃專夕配以徳升姬嬙並御進非色幸欲使情有覃被¶
愛㒺偏流專貞内表妖蠱外息至於降班在四簮珥成¶
行同列者三環佩係響乃可以爕理隂教輔佐君徳宋¶
<pb:KR3k0043_WYG_091-9a>¶
氏藉晉世令典聘納有章俔天作儷必四岳之後雖正¶
位天閨禮亢尊極而衰懕易兆恩宴難留一謝屬車之¶
塵永隔青蒲之地是故元后憤終良有以也自元嘉以¶
降内職稍繁椒庭綺觀千門萬户而淫粧怪飾變炫無¶
窮自漢代昭陽之輪奐魏室九華之照曜曽不能概其¶
萬一徒以所選止於軍署之内徴引極乎厮皁之間非¶
晉氏採擇濫及冠冕也且愛止帷房權無外授戚屬餼¶
賚嵗時不過肴漿斯為美矣及太祖之傾惑潘嫗謀及¶
<pb:KR3k0043_WYG_091-9b>¶
婦人大明之淪溺&ZX-111d30;姬並后匹嫡至使多難起於肌膚¶
并命行於同産又況進於此者乎以斯言之三代二漢¶
之亡於淫嬖非不幸也¶
　　　南齊后妃論　　　　　　　南齊書¶
史臣曰后妃之徳著自風謡義起閨房而道化天下繰¶
盆獻種㒺非耕織佩管晨興與子同事可以光熈閫業¶
作儷公侯孝昭二后並有賢明之訓不得母臨萬國寳¶
命方昌椒庭虚位有婦人焉空慕周興禎符顯瑞徒萃¶
<pb:KR3k0043_WYG_091-10a>¶
徽名若使掖作同休隂教逺變則馬鄧風流復存乎此¶
太祖創命宫禁貶約毁宋明之紫極革前代之踰奢衣¶
不文繡色無紅采永巷貧空有同素室世祖嗣位運籍¶
休平夀昌前興鳯華晩搆香栢文檉花梁繡柱雕金縷¶
寳頗周房帷趙瑟呉趨承閒奏曲嵗費傍恩足使充物¶
事由私蓄無損國儲髙宗仗數矯情外行險陋内奉宫¶
業曽莫云改東昬䘮道侈風大扇銷糜海内以贍浮飾¶
哲婦傾城同符&ZX-111d30;夏嗚呼所以垂戒於方來¶
<pb:KR3k0043_WYG_091-10b>¶
　　　後周皇后論　　　　　　　後周書¶
書記有虞之徳載釐降二女詩述文王之美稱刑于寡¶
妻是知婚姻之道男女之别實有國有家者之所慎也¶
自三代迄于魏晉興衰之數得失之迹備乎傳紀故其¶
詳可得聞焉若聘納以徳防閑以禮大義正於宫闈王¶
化行於邦國則坤儀式固而鼎命惟永矣至於邪僻既¶
進法度莫修冶容迷其主心私謁蠧其朝政則風化凌¶
替而宗社不守矣夫然者豈非皇王之龜鑑與周氏率¶
<pb:KR3k0043_WYG_091-11a>¶
由姬制内職有序太祖創基修祍席以儉約髙祖嗣厯¶
節情欲於矯枉宫闈有貫魚之美戚里無私溺之尤可¶
謂得人君體也宣皇外行其志内逞其欲溪壑難滿採¶
擇無厭恩之所加莫限厮皂榮之所及無隔險詖於是¶
升蘭殿而正位踐椒庭而齊體者非一人焉階房帷而¶
拖青紫承恩倖而擁玉帛者非一族焉雖辛癸之荒淫¶
趙李之傾惑曽未足比其髣髴也民厭苛政弊事實多¶
太祖之祚忽諸特由於此故敘其事以為皇后傳云¶
<pb:KR3k0043_WYG_091-11b>¶
史臣曰孔子稱夷狄之有君不如諸夏之亡也是以周¶
納狄后富辰謂之禍階晉升戎女卜人以為不吉斯固¶
非謬焉自周氏受命逮乎髙祖年踰三紀世歴四君業¶
非草昧之辰事殊權宜之日乃棄同即異以夷亂華捐¶
婚姻之彛序求豺狼之外利既而報者倦矣施者無厭¶
向之所謂和親未幾已成讐敵竒正之道有異於斯于¶
時髙祖雖受制於人未親庶政而謀士韞竒直臣鉗口¶
過矣哉歴觀前載以外戚而居宰輔者多矣申吕則曠¶
<pb:KR3k0043_WYG_091-12a>¶
代無聞吕霍則與時俱盛傾漢室者王族䘮周祚者楊¶
氏何滅亡之禍合若符契焉斯魏文所以發一概之詔¶
也已¶
　　　隋后妃論　　　　　　　隋　書¶
漢因秦制帝之祖母曰太皇太后母曰皇太后妃曰皇¶
后餘則多稱夫人隨世増損非如周禮有夫人嬪婦御¶
妻之數焉魏晉相因時有升降前史言之具矣魏氏王¶
業之兆雖始於神元然自昭成之前未具言六宫之典¶
<pb:KR3k0043_WYG_091-12b>¶
道武始立中宫餘妾或稱夫人多少無限然皆有品次¶
太武稍増左右昭儀及貴人椒房等後庭漸已多矣又¶
魏故事將立皇后必令手鑄金人以成者為吉不則不¶
得立也又太武文成保母劬勞之思並崇之義雖事乖¶
典禮而觀過知仁孝文改定内官左右昭儀位視大司¶
馬三夫人視三公三嬪視三卿六嬪視六卿世婦視中¶
大夫御女視元士後置女職以典内司視尚書令僕作¶
司太監女侍中三官視二品監女尚書美人女史女賢¶
<pb:KR3k0043_WYG_091-13a>¶
人女書史書女小書女五官視三品中才人供人中使¶
女生才人恭使宫人視四品青衣女酒女饗女食奚官¶
女奴視五品及齊神武文襄俱未踐尊極神武嫡妻稱¶
妃其所聘茹茹女稱為茹茹公主文襄既尚魏朝公主¶
故無别號兩宫自餘姬侍並稱娘而已文宣後庭雖有¶
夫人嬪御之稱然未具員數孝昭内職甚少唯楊嬪才¶
貎兼美復是貴家㐮城王母桑氏有徳行並蒙恩禮其¶
餘無聞焉河清新令内命婦依古制有三夫人九嬪二¶
<pb:KR3k0043_WYG_091-13b>¶
十七世婦八十一御女又準漢制置昭儀有左右二人¶
比丞相其𢎞徳正徳崇徳為三夫人比三公光猷昭訓¶
隆徽為上嬪比三卿宣徽凝暉宣明順華凝華光訓為¶
下嬪比六卿二十七世婦比從三品八十一御女比正¶
四品武成好内並具其員自外又置才人采女以為散¶
號後主既立二后昭儀以下皆倍其數又置左右娥英¶
比左右丞相降昭儀比二大夫尋又置淑妃一人比相¶
國周氏率由姬制内職有序周宣以嬖幸傾國隋文思¶
<pb:KR3k0043_WYG_091-14a>¶
革前弊大矯其違唯皇后當室傍無私寵婦官位號未¶
詳備焉開皇二年著内官之式略依周禮省減其數嬪¶
三員掌教四徳視正三品世婦九員掌賔客祭祀視正¶
五品女御三十八員掌女功絲枲視正七品又采漢晉¶
舊儀置六尚六司六典逓相綂攝以掌宫掖之政一曰¶
尚宫掌導引皇后及閨閣禀賜管司令三人掌圖籍法¶
式紏察宣奏典琮三人掌琮璽器玩二曰尚儀掌禮儀¶
教學管司樂二人掌音律之事典贊三人掌導引内外¶
<pb:KR3k0043_WYG_091-14b>¶
命婦朝見三曰尚服掌服章寳藏管司飾三人掌簪珥¶
花嚴典櫛三人掌巾櫛膏沐四曰尚食掌進饍先嘗管¶
司醫三人掌方藥卜筮典器三人掌罇彛器皿五曰尚¶
寢掌帷帳牀褥管司筵三人掌鋪設灑掃典執三人掌¶
扇&ZX-1113c8;燈燭六曰尚工掌營造百役管司製三人掌衣服¶
裁縫典㑹三人掌財帛出入六尚各三員視從九品六¶
司視勲品六典視流外二品初文獻皇后功參歴試外¶
預朝政内擅宫闈懐嫉妬之心虚嬪妾之位不設三妃¶
<pb:KR3k0043_WYG_091-15a>¶
防其上逼自嬪以下置六十員又加抑損服章降其品¶
秩至文獻崩後始置貴人三員増嬪至九員世婦二十¶
七員御女八十一員貴人等闗掌宫闈之務六尚以下¶
皆分𨽻焉煬帝時后妃嬪御無釐婦職唯端容麗飾陪¶
從宴逰而已帝又參詳典故自製嘉名著之於令貴妃¶
淑妃徳妃是為三夫人品正第一順儀順容順華修儀¶
修容修華充儀充容充華是為九嬪品正第二婕妤一¶
十二員品正第三美人一十五員品正第四是為世婦¶
<pb:KR3k0043_WYG_091-15b>¶
寳林二十員品正第五御女二十四員品正第六采女¶
三十七員品正第七是為女御總一百二十以叙於宴¶
寢又有承衣刀人皆趨侍左右並無員數視六品以下¶
時又増置女官準尚書省以局管二十四司一曰尚宫¶
局管司言掌宣傳奏啟司簿掌名録計度司正掌格式¶
推罰司闈掌門閣管籥二曰尚儀局管司籍掌經史教¶
學紙筆几案司樂掌音律司賔掌賔客司贊掌禮儀贊¶
相導引三曰尚服局管司璽掌琮璽符節司衣掌衣服¶
<pb:KR3k0043_WYG_091-16a>¶
司飾掌湯沐巾櫛玩㺯司仗掌仗衛戎器四曰尚食局¶
管司膳掌膳羞司醖掌酒醴醯醢司藥掌醫巫藥劑司¶
膳掌廪餼柴炭五曰尚寢局管司設掌牀席帷帳鋪設¶
灑掃司輿掌輦&ZX-1113c8;扇執持羽儀司苑掌園禦種植蔬菜¶
𤓰果司燈掌火燭六曰尚工局管司製掌營造裁縫司¶
寳掌金玉珠璣錢貨司綵掌繒帛司織掌織染六尚二¶
十二司員各二人唯司樂司膳員各四人毎司又置典¶
及掌以貳其職六尚十人品從第五司二十八人品從¶
<pb:KR3k0043_WYG_091-16b>¶
第六典二十八人品從第七掌二十八人品從第九女¶
史流外量局閒劇多者十人以下無定員數聨事分職¶
各有司存焉¶
　　　唐后妃論贊(附太/宗説)　　　　　唐　書¶
唐制皇后而下有貴妃淑妃徳妃賢妃是為夫人昭儀¶
昭容昭媛修儀修容修媛充儀充容充媛是為九嬪婕¶
妤美人才人各九合二十七是代世婦寳林御女采女¶
各二十七合八十一是代御妻自餘六尚分典乘輿服¶
<pb:KR3k0043_WYG_091-17a>¶
御皆有員次後世改復不常開元時以后下復有四妃¶
非是乃置恵麗華三妃六儀四美人七才人而尚宫尚¶
儀尚服各二參合前號大抵踵周官相損益云然則尚¶
矣禮本夫婦詩始后妃治亂因之興亡係焉盛徳之君¶
帷薄嚴奥裏謁不忓于朝外言不内諸閫闗雎之風行¶
彤史之化修故淑範懿行更為内助若夫豔嬖之興常¶
在中主笫裯既交則情與愛遷顔辭媚熟則事為私奪¶
乘易昏之明牽不斷之柔憸言似忠故受而不詰醜行¶
<pb:KR3k0043_WYG_091-17b>¶
已效反狃而為好左右附之憸壬惎之狡謀鉗其悟先¶
哀誓楗於寵初天下之事已去而恬不自覺此武韋所¶
以遂簒弑而䘮王室也至於楊氏未死𤣥亂厥謀張后¶
制中肅幾歛衽吁可嘆哉中葉以降時多故矣外有攻¶
討之勤内寡嬿溺之私羣閹朋進外戚勢分后妃無大¶
善惡取充職位而已故列著于篇¶
贊曰或稱武韋亂唐同一轍武持久韋亟滅何哉議者¶
謂否武后自髙宗時挾天子威福脇制四海雖逐嗣帝¶
<pb:KR3k0043_WYG_091-18a>¶
改國號然賞罰已出不假借羣臣僣於上而治於下故¶
能終天年阽亂而不亡韋氏乘夫淫烝于朝斜封四出¶
政令不一既鴆殺帝引睿宗輔政權去手不自知戚地¶
已踈人心相挺𤣥宗藉其事以撼英豪故取若掇遺不¶
旋踵宗族夷丹勢奪而事淺也然二后遺後王戒顧不¶
厚哉(唐太宗嘗謂侍臣曰婦人幽閉深宫情實可愍隋/氏末年求採無已至於離宫别館非幸御之所多)¶
(聚宫人此皆竭人財力朕所不取且灑掃之餘更何所/用今将出之任求伉儷非獨以省費息人亦各得遂其)¶
(情性於是後宫及掖庭前後所出三千餘人○張邦基/墨莊漫録云婦人之纒足起於近世前世書傳皆無所)¶
<pb:KR3k0043_WYG_091-18b>¶
(自南史齊東昏侯為潘貴妃鑿金為蓮花以帖地令妃/行其上曰此歩歩生蓮花然亦不言其弓小也如古樂)¶
(府玉䑓新咏皆六朝詞人纖豓之言類多體狀美人容/色之姝麗及言妝飾之華媚唇口腰脂手指之類無一)¶
(言稱纒足者如唐之杜牧之李白李商隠之輩作詩多/言閨幃之事亦無及之者韓渥香奩集有咏屧子詩云)¶
(六寸膚圓光緻緻唐尺短以今校之亦自小也而不言/其弓惟道山新聞云李後主宫嬪窅娘纖麗善舞後主)¶
(作金蓮髙六尺飾以寳物細帶纓絡蓮中作品色瑞蓮/令窅娘以帛繞脚令纖小屈上作新月狀素韈舞雲中)¶
(回旋有凌雲之態唐鎬詩曰蓮中花更好雲裏月長新/因窅娘作也由是人皆效之以纖弓為妙以此知扎脚)¶
(自五代而來方為之如熈寕元豐以前人猶/為者少近年則人人皆為之不為者為耻也)¶
　　儲¶
<pb:KR3k0043_WYG_091-19a>¶
　　　論申生　　　　　　　　　真徳秀(後同/)¶
真氏曰驪姬之讒申生也其機變亦甚巧矣夫父子之¶
情日相親近則間言不得而入惟以術離之然後譛愬¶
可施焉故驪姬首賂二五使説獻公出三子于外此離¶
人之術也獻公者喜功貪得之人闢地啟土正其所欲¶
故二五因以啗之且為之辭發諸歌詠以動盪其心志¶
公安得不悦而從之三子既出則圖之易矣既又與優¶
施謀作難之先後優施知申生之可陷也則請先之其¶
<pb:KR3k0043_WYG_091-19b>¶
言曰精潔易辱又曰甚精必愚盖精潔之人惜名顧行¶
惟恐㸃汚故曰易辱以節自勵不以智自全故曰必愚¶
申生惟其精潔也故一辱以弑君之名則必以死自明¶
而後已臣前論石顯之陷蕭望之其情亦然夫必頑鈍¶
無恥沉鷙有謀之人則雖辱之而不動淮隂少年嘗辱¶
韓信矣信寕丼俛出袴下之恥不死也諸葛亮嘗辱司¶
馬懿矣懿寕得畏蜀如虎之誚不戰也若申生則輕死¶
重名不能如信懿之忍可以術激之而使死故優施欲¶
<pb:KR3k0043_WYG_091-20a>¶
先䧟焉然恐獻公未忍果於殺也則又夜半而泣以危¶
言動之謂申生有將為逆之意自請先死公懼而謀之¶
則又勸授之政而避禍焉夫獻公剛猛人也能滅霍魏¶
虢虞諸國以大其封雖齊威久主夏盟未嘗一為之屈¶
而肯為其子屈乎懐怒必殺之心自此啟矣然猶患無¶
隙以加之罪也則使將兵而伐翟焉勝則加以得衆之¶
名敗則繩以覆師之罪申生至是無逃死之路矣然又¶
慮大臣或守正力爭則公之意未必不回也則又使優¶
<pb:KR3k0043_WYG_091-20b>¶
施徃飲里克而諷其為附麗之計鳥烏之歌亦猶二五¶
晉都之歌也詩歌於人最為易動故三姦之言無不售¶
焉里克大臣也許以中立則殺嫡立庶之謀成矣獻公¶
既惑驪姬之讒故歸胙之詐最為易辯而不復辯申生¶
之仁恐傷君意又不忍自辯惟有一死而已申生死而¶
二子奔無不如優施之所料者卒之獻公卒奚齊立里¶
克弑之卓子立又弑之夷吾立不終迨重耳立而後定¶
晉國之亂垂二十年由驪姬之讒而三姦助之也褒姒¶
<pb:KR3k0043_WYG_091-21a>¶
有一虢石父猶能合謀以逐宜臼况驪姬有三姦之助¶
乎故女子小人表裏交締者危國亡家之本也¶
　　　論戾太子¶
又曰戾園之禍由江充之讒是則然矣而所以致江充¶
之讒者其失有四焉方太子之生也武帝甚愛之迨其¶
後也後宫嬖幸多王夫人等皆生子皇后太子寵寖衰¶
於是用法大臣毁之黄門小臣又毁之其卒也江充興¶
巫蠱事陷之以死大抵讒人之為讒必先窺伺上意上¶
<pb:KR3k0043_WYG_091-21b>¶
意所嚮讒人亦嚮之上意所背讒人亦背之惟帝之於¶
太子眷意先有所移然後臣下從風而靡其失一也當¶
蘇文之譛也帝當考覈其實有則太子譴無則蘇文誅¶
二者必居一於此顧乃泯焉不問遽増太子宫人以愧¶
之是浸潤之譛膚受之愬行矣自今小人為讒者誰復¶
忌憚其失二也太子無他職問安視膳而已父子之親¶
豈容一日不相接哉自衛后之寵衰太子希得進見方¶
常融之譛猶能微察其情偽誅之盖父子之情未盡隔¶
<pb:KR3k0043_WYG_091-22a>¶
塞故也其後帝幸丼泉而太子不從家吏請問而帝不¶
之報父子之間乖隔至此欲無讒間之入得乎其失三¶
也江充以告趙太子隂事而得幸是其傾險有素又嘗¶
以太子家使車馬屬吏而白奏焉是其讐憾有素帝治¶
巫蠱之獄不屬之他人而屬之充以傾險之人挾讐憾¶
之意則致螫於太子必矣而帝曽不之察是假以斧斤¶
而使之戕伐國本其失四也雖然四者其事爾而本源¶
實出於一心帝惟其多欲也故寵嬖盛而庶孽蕃愛憎¶
<pb:KR3k0043_WYG_091-22b>¶
之意既形儲副之位安得而定惟其多惑也故溺於方¶
士巫覡之説精神意慮久已昏亂及年老氣憊百邪乘¶
之於是妖言煽於外妖夢惑於内巫蠱之事由此而起¶
使其以董仲舒正心之言銘諸盤盂朝夕是戒顧安有¶
是哉江充讒賊小人其情無足論者獨推原武帝之失¶
庶來者有所儆云¶
　　　論愍懐太子¶
又曰賈謐之譛太子於后也后信之以其未有可廢之¶
<pb:KR3k0043_WYG_091-23a>¶
罪故為不臣之語强使醉而書之然其迹甚明其情易¶
察孰有臣子将為逆於君親而敢露其手書乎藉使誠¶
有此書不知何所從得太子自發之邪抑他人發之也¶
恵帝昏庸既莫之辨大臣惟裴頠所請粗得其要而亦¶
未能深辨其妄也遂使儲君被誣莫能自白卒寃以死¶
豈不哀哉夫事之可驗莫如手書而亦有不可盡據者¶
此類是也本朝慶厯中石介作聖徳詩譽富弼而譏夏¶
竦竦怨之切骨則使婢習為介書既成則偽作介與富¶
<pb:KR3k0043_WYG_091-23b>¶
弼書勸其廢立播之朝野二臣者非遇仁祖之聖其得¶
免乎英宗踐位有惡三司使蔡襄而譛之曰仁宗選上¶
為皇嗣襄嘗沮之也上頗怒襄大臣歐陽修為言陛下¶
嘗見襄書邪抑傳聞之也臣在先朝有偽為臣䟽請沙¶
汰宦官者欲以激怒左右陛下果嘗見書猶當辯其真¶
偽况傳聞乎英宗於是釋然其後元符小人亦偽為諫¶
書以陷鄒浩世降俗末情偽日滋何所不有公私貿易¶
所憑者契劵而巧詐者能為之況讒人之工於讒者乎¶
<pb:KR3k0043_WYG_091-24a>¶
故因愍懐之事併著之以見臣子遇讒雖有可驗如手¶
書者猶難遽信要必審而覈之不然将有不獲自明如¶
愍懐者¶
　　　論太子勇¶
又曰隋文以術數取天下其操制羣下亦以術數宜非¶
臣子所能欺也而太子勇任情率直則疑之晉王廣矯¶
情飾詐則信之夫勇之天資中人耳使帝能博選名儒¶
責以輔導切磋琢磨未必不為令徳而廣則大賊也方¶
<pb:KR3k0043_WYG_091-24b>¶
其平時自媚於帝后欲為奪嫡之計久矣一聞后意有¶
所不平於是縁飾者彌工而傾擠者彌巧觀廣之所以¶
取謀於宇文述而述之輸貨於楊約以自通於楊素者¶
其安排布置一如戰國縱横之徒帝徒知勇之當廢而¶
不知其所謂罪戾者成於諸人織組之手也徒知廣之¶
可立而不知所謂善美者出於諸人捭闔之口也而其¶
實安在哉帝至是如聾如瞶不復能自辨是非而一廢¶
一立秪以為楊素等鬻賣之地耳不知平時所謂術數¶
<pb:KR3k0043_WYG_091-25a>¶
者果焉在耶廣既升儲又以勇付於其手迨其垂沒乃¶
始知廣之不足付而出召勇之言則徒以殺其身而已¶
矣吁後之人主其於讒言㒺極之際可不察哉¶
　　　論秦隋勢之相似　　　　　李徳裕¶
自周之衰而天下裂為戰國至秦始皇然後并六國而¶
稱帝自晉之亡而天下分為南北朝至隋文帝然後混¶
南北為一區彼始皇隋文皆有䧺才大略過人之聰明¶
其所建立又有卓然傑出於後世者方駕馭将帥削平¶
<pb:KR3k0043_WYG_091-25b>¶
四方據闗中金城之固而都之以臨制天下其意皆欲¶
傳子孫於無窮然而身沒而國危皆以二世而遂亡者¶
失所以為君之道繆所以為治之術亡所以維持天下¶
之具不知其子而付託非其人也夫人君之道秉本執¶
要簡而常逸元首叢脞則萬事隳此不易之理也至秦¶
隋則不然以察為明以苛為徳竊竊然惟恐人之軋已¶
而奪之權故始皇衡石量書隋文衛士傳餐皆日夜有¶
程不中程不得休息天下事無小大皆決於上丞相大¶
<pb:KR3k0043_WYG_091-26a>¶
臣不過受成事奉行文書而下皆持禄欺謾以取容此¶
風不改卒至於亡故曰失所以為君之道者此也古之¶
王者得天下以仁雖取之以干戈而治之以禮義其善¶
政美化必有以深結其民之心而信厚和平必有以變¶
移其風俗故三代之所以享國長久者用此道也至秦¶
隋則不然彼見所以取天下之難而常有猜防不安之¶
心以為不決於法刻削而急持之則後世且復分裂而¶
為敵國有曩者英䧺割據之患故始皇剛毅戾深樂以¶
<pb:KR3k0043_WYG_091-26b>¶
刑殺為威專任獄吏而親幸之海内愁苦無聊而陳勝¶
項籍攘臂大呼天下響應秦遂以亡隋文亦制為嚴法¶
峻刑以杜天下之變謀臣宿将誅滅略盡元元不勝其¶
毒而楊元感李宻倡之羣盜蜂起天下大亂塗地而不¶
復振借使秦隋已并天下而以仁義之恵澤在民雖有¶
胡亥煬帝之不肖天下必思所以繼其後而奉之者其¶
亡不若是之遽故曰繆所以為治之術者此也古者立¶
國未嘗私有天下必封建親戚功臣以為藩屏資其犬¶
<pb:KR3k0043_WYG_091-27a>¶
牙盤石之勢以夾輔王室故商周之王皆幾千年夫豈¶
無僻王頼諸侯扶之以定其國彼秦見周衰而諸侯便¶
相誅伐天子弗能禁也以為天下之所以戰鬭不休者¶
以有侯王於是罷侯置守分天下以為三十六郡其地¶
東至海西至臨洮南至響户北並隂山至遼東身有海¶
内而子弟為匹夫内有姦臣之禍外有大盜之虞一夫¶
作難九世隳廟而莫之救彼隋之所以亡者亦無以異¶
於秦故曰亡所以維持天下之具者此也古者立嗣以¶
<pb:KR3k0043_WYG_091-27b>¶
為國本既得其人而又付之可以託六尺之孤臨大節¶
而不可奪之大臣故本定而國安朝委裘而天下不亂¶
武王則託之周公武帝欲立昭帝則託之霍光此周漢¶
之隆也始皇有一長子扶蘇怒其正諫而使圵監&ZX-111e00;恬¶
於上郡沙立之事雖為璽書以召之而付之趙髙故得¶
與李斯同為姦謀而胡亥卒以奪嗣隋文有一太子勇¶
聴讒譛而憂囚之臨終以廣失禮雖有召勇之言而付¶
之楊素故卒及於大故而焬帝得便其欲故曰不知其¶
<pb:KR3k0043_WYG_091-28a>¶
子而付託非其人者此也秦隋相去千有餘載其所以¶
混一海宇傳二世而遂亡與夫所以致亡之道皆若合¶
符節書所謂與亂同事㒺不亡者也然秦亡而漢繼之¶
傳二十餘主享國四百年隋亡而唐繼之亦傳十帝享¶
國三百餘年自三代以來未有與之比隆者然則秦隋¶
者其漢唐之驅除乎不然何其興之盛而亡之暴也¶
　　　論唐髙祖睿宗定儲得失　　蘇　轍¶
唐髙祖起於太原其謀發於太宗諸子不與也及克長¶
<pb:KR3k0043_WYG_091-28b>¶
安誅鋤羣盜天下為一其功亦出於太宗盖天心之所¶
付予人心之所歸向其在太宗者審矣至立太子髙祖¶
以長立建成建成當之不辭於是兄弟疑間卒至大亂¶
夫建成不足言也其咎在髙祖其後武氏之亂廢中宗¶
立睿宗以睿宗長子憲為太子矣及中宗之復睿宗父¶
子皆以王就第韋氏之亂臨淄以兵入討睿宗踐阼而¶
唐室復安又将以長立憲憲辭曰時平先長嫡國亂先¶
有功不如此必且有難敢以死請睿宗從之而後臨淄¶
<pb:KR3k0043_WYG_091-29a>¶
之位定以太宗之賢而不免於争奪𤣥宗之賢不逮太¶
宗而晏然受命則憲之讓賢於人逺矣吾嘗論之髙祖¶
睿宗皆中主也其欲立長非專其私也以為立嫡以長¶
古今之正義也謂之正義而不敢違胡不考之前世乎¶
太王捨太伯仲雍而立季歴文王捨伯邑考而立武王¶
而周以之興誠天命之所在而吾無心焉亂何自生雖¶
然太伯奔吴以避王季亦畏亂故爾廢長而立少雖聖¶
賢猶難之憲與𤣥宗兄弟相安終身無間言焉盖古今¶
<pb:KR3k0043_WYG_091-29b>¶
一人而已乎¶
　　　論唐太宗帝範(附武后/召太子)　　　呉　萊¶
初唐太宗帝範一卷十有二篇太宗常手撰以教太子¶
五代䘮亂書有録而遂闕暨今上征雲南□夷始出以¶
獻而舊十有二篇復完予聞古今欲治之主不世出常¶
必立為治天下之法使其後嗣子孫有以世守之而不¶
敢失墜不幸而一旦昏庸懦弱之君或繼其後亦得有¶
所扶持憑籍不至於甚亂而僅存此雖三代聖人制基¶
<pb:KR3k0043_WYG_091-30a>¶
垂綂立經陳紀而務欲定為法度典章者然亦不過數¶
傳則已自棄其先祖之訓䠞國敗家接踵而有夏之太¶
康商之帝甲武乙周之幽厲宜若無異於漢唐之季世¶
然猶幸頼其法度典章之炳然播於宗廟布在有司賢¶
聖之君復有赫然而振起者有此具也自是以來漢承¶
秦亂而髙祖立漢家之法唐受隋亂而太宗設唐室之¶
制嗚呼漢法逺矣盖惟唐制傳之未久而天下多事夷¶
狄侵陵藩鎮䟦扈盜賊相挺而起莫之能救此其故何¶
<pb:KR3k0043_WYG_091-30b>¶
哉當隋氏大壊太宗始銳然盡舉天下於盜手即議立¶
國法粉飾朝章誠欲創其基業於前而特垂其綂緒於¶
後使後嗣子孫得以繼續而行且将有恃於此而不苦¶
於無所守者是故職官之任定以常員師徒之備設以¶
府衛用以授田則口分世業之法均度以斂財役民則¶
田租身庸户調之制不紊自古者聖賢之道不作而一¶
切覇强茍簡之術用太宗乃能慨然庶幾乎先王仁義¶
之意而務成貞觀二十餘年治平之功自漢以來可謂¶
<pb:KR3k0043_WYG_091-31a>¶
古今欲治不世出之主矣然而太宗毎知太子之仁孝¶
慈懦恐不足以任國而僅述古昔聖賢之遺訓帝王之¶
常法强而教之謂為帝範及至太子即位曽不幾時内¶
則惑於嬖后外則斥逐賢相則夫天下國家紛紜變故¶
之迭至曽不可以思患而預防者卒至於易姓改號殺¶
僇宗姓而後已然猶幸其有所扶持凴藉且不至於盡¶
亂而僅存者頼有法也惜乎當時太宗立法之際身教¶
則從言教則訟毎求其所以致然者自其法度典章之¶
<pb:KR3k0043_WYG_091-31b>¶
中或不能自免其瑕釁間隙之可議書有之曰丕顯哉¶
文王謨丕承哉武王烈佑啟我後人咸以正㒺缺太宗¶
之為治無乃文謨武烈一本於正又能無缺者豈或猶¶
有可憾者耶何則太宗親定㝢内盖因隋氏髙麗䘮師¶
之後而得之自其即位北滅突厥薛延陀西制髙昌徙¶
其種人編置沿邊州郡而蕩然無有蕃漢内外之防及¶
其晩年又且東征髙麗瀕死而弗已是雖髙宗之慈懦¶
猶襲其故深異乎漢孝元之議罷珠崖者降及數世而¶
<pb:KR3k0043_WYG_091-32a>¶
明皇繼之君臣晏安邊隙數動至竭天下之兵委之西¶
北付以藩臣中國空虚大盜承之而遽起由是天下多¶
故藩鎮盤錯奚契丹深入河北吐蕃回鶻連䧟秦隴震¶
驚都邑師徒撓敗土境日䠞而唐室之號令所及曽不¶
出淮浙巴廣數十郡地而遂已職官之任師徒之備授¶
田之法歛財役民之制大抵悉改於其舊此豈非當世¶
邊境用兵之或過遂致蔓延於中國而不少熄哉然以¶
唐之子孫昬庸懦弱或危或微不絶若綫是雖太宗之¶
<pb:KR3k0043_WYG_091-32b>¶
法守之有未盡猶得以扶持凴藉不至於甚亂而僅存¶
誠求其所以致是亦由太宗平日貪勝好名之過瑕釁¶
間隙實有以先開其源而漸熾其禍是則太宗前者包¶
括四海指麾羣夷適足以為當今屈已和親敗軍卻境¶
之効不可救已夫然故唐之一代天下之致治莫如太¶
宗天下之致亂亦或自於太宗而後世議者不之覺也¶
嗚呼予觀太宗之志嘗欲法三代欲行周禮遂絀封徳¶
彛之說而專用魏徴之仁義貞觀之治夫豈近世所可¶
<pb:KR3k0043_WYG_091-33a>¶
遽及使其當時立法之際而其身之所行者一本於正¶
無復可議則雖三代聖人創基垂綂立經陳紀之道何¶
異於是然而太宗終以不能企及者是亦貪勝好名之¶
一過也詎不信夫(唐武后長安三年突厥遣使謝許昏/宴於宿羽臺太子預焉宫尹崔神慶)¶
(上疏以為今五品以上所以佩龜者為别敇徴召恐有/詐妄内出龜合然後應命況太子國本古來徴召皆用)¶
(玉契此誠重慎之極也昨縁突厥使見太子應預朝參/直有文符下宫曽不降敕處分臣愚謂太子非朔望朝)¶
(參應别召者望降墨敕/及玉契太后甚然之)¶
　　　論宋仁宗髙宗建儲之得　　真徳秀¶
<pb:KR3k0043_WYG_091-33b>¶
或曰國本之宜蚤建固也然在位久而繼嗣未生如之¶
何曰本朝則有故事矣仁宗皇帝春秋四十有四聖嗣¶
未立張述以太常博士請遴擇宗親才而賢者異其禮¶
秩試以職務俾内外知聖心有所屬(皇祐/五年)其後范鎮以¶
諫官言之(嘉祐/元年)趙抃以御史言之司焉光以并州通判¶
亦言之(嘉祐/元年)自是文彦博歐陽修王堯臣吴奎諸臣莫¶
不言者迄頼韓琦而後定焉太山磐石之基於是乎壯¶
吁此我祖宗公天下之心三代以來之所未有者也因¶
<pb:KR3k0043_WYG_091-34a>¶
傅著于此云臣伏見髙宗皇帝建炎三年元懿太子薨¶
布衣李時雨乞於皇族中擇宗室之賢者一人使視皇¶
子以係四海之望是時髙宗年甫二十有三耳不以太¶
蚤為忤也迨紹興元年張浚言之婁寅亮又言之上讀¶
寅亮之章於是大悟越五年孝宗皇帝有建國之封是¶
高宗以二十五而定議二十九而錫命也其為宗社之計¶
尤蚤於仁祖嗚呼懿哉¶
　　　論建炎登極　　　　　　　羅大經(後同/)¶
<pb:KR3k0043_WYG_091-34b>¶
宋靖康之亂元祐皇后手詔曰漢家之厄十世宜光武¶
之中興獻公之子九人唯重耳之獨在事詞的切讀之¶
感動盖中興之一助也建炎登極之詔曰亹亹萬機難¶
以一日而曠位皇皇四海詎可三月而無君又曰聖人¶
何以加孝朕毎懐問寝之思天子必有所尊朕欲救在¶
原之急嗟我文武之烈若時忠義之家不食而哭秦庭¶
士當勇於報國左袒而為劉氏人咸樂於愛君期一徳¶
而一心佇立功而立事同徯兩宫之復終圖萬世之安¶
<pb:KR3k0043_WYG_091-35a>¶
其詞明白亦占地歩昔唐明皇幸蜀肅宗即位靈武元¶
次山作頌謂自古有盛徳大業必見于歌頌若今歌頌¶
大業非老于文學其誰宜為去盛徳而止言大業固以¶
肅宗即位為非矣伊川謂非禄山叛而肅宗叛也山谷¶
云撫軍監國太子事胡乃趣取大物為此皆至論今二¶
聖蒙塵逺狩無還期髙宗不得已而即位今又出於元¶
祐皇后之命與唐肅宗天淵不同似亦可以無說然胡¶
致堂萬言書首論此事謂建炎以來有舉措大失人心¶
<pb:KR3k0043_WYG_091-35b>¶
之事今欲收復人心而圖存則既徃之失不可不追不¶
可不改昨陛下以親王介弟受淵聖皇帝之命出師河¶
北二帝既遷則當紏合義師北向迎請而遂膺翊戴亟¶
居尊位遥上徽號建立太子不復歸覲宫闕展省陵寝¶
斬戮直臣以杜言路南廵淮海偷安嵗月此舉措失人¶
心之最大者也今須一反前失亟下詔曰繼紹大綂出¶
於臣庶之諂而不悟其非廵狩東南出於僥倖之心而¶
不虞其禍今義不戴天志思雪耻父兄旅泊陵廟荒殘¶
<pb:KR3k0043_WYG_091-36a>¶
罪乃在予無所逃責以此號召四海聳動人心不敢愛¶
身決意講武然後選將訓兵戎衣臨陣天下忠義之士¶
必雲合而影從凡所欲為孰不如志致堂此論明白正¶
大惜其說之不行也然唐肅宗即位何嘗有一人敢言¶
其非今致堂能言之而髙宗能受之已為盛徳事矣中¶
興以來致堂澹庵二書闗繫最大¶
　　　論太子㕘決之非¶
孝宗之末詔皇太子參決庶務楊萬里時為宫僚上書¶
<pb:KR3k0043_WYG_091-36b>¶
太子曰民無二主國無二君今陛下在上又置㕘决是國¶
有二君也自古未有國二而不危者盖國有二則天下¶
向背之心生向背之心生則彼此之黨立彼此之黨立¶
則䜛間之言啟䜛間之言啟則父子之隙開開者不可¶
復合隙者不可復全昔趙武靈王命其子何聴朝而從¶
傍觀之魏太武命其子冕監國而自將於外間隙一開¶
四父子皆及於禍唐太宗使太子承乹監國旋以罪廢¶
國朝天禧亦嘗行之若非冦準王曾幾生大變盖君父¶
<pb:KR3k0043_WYG_091-37a>¶
在上而太子監國此古人不幸之事非令典也當時諸¶
公皆甚其言至紹熈甲寅始服其先見¶
　　　元衛率府𨽻太子¶
至大元年命以中衛兵萬人立衛率府屬之東宫時仁¶
宗為太子曰世祖立五衛象五方也其制猶中書之六¶
部殆不可易遂命江南行省萬户府選漢軍之精銳者¶
一萬人為東宫衛兵立左衛率府延祐五年以詹事圖¶
們岱爾所管蘇克鼐爾萬户府及迤東女直兩萬户府¶
<pb:KR3k0043_WYG_091-37b>¶
右翼屯田萬户府兵合為右衛率府𨽻皇太子位下¶
　¶
　¶
　¶
　¶
　¶
　¶
　稗編卷九十一¶
