# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.837557
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十二
<pb:KR3k0043_WYG_092-1a>¶
欽定四庫全書¶
　稗編卷九十二　　　　　明　唐順之　撰¶
　　宗¶
　　　論漢諸王(附馬廷/鸞説)　　　　　賈　誼¶
陛下即不定制如今之勢不過一傳再傳諸侯猶且人¶
恣而不制豪植而太强漢法不得行矣陛下所以為蕃¶
扞及皇太子之所恃者惟淮陽代二國耳代圵邉匈奴¶
與强敵為隣能自完則足矣而淮陽之比大諸侯厪如¶
<pb:KR3k0043_WYG_092-1b>¶
黒子之著面適足以餌大國耳不足以有所禁禦方今¶
制在陛下制國而令子適足以為餌豈可謂工哉今淮¶
南地逺者或數千里越兩諸侯而縣屬於漢其吏民繇¶
役徃來長安者自悉而補中道衣敝錢用諸費稱此其¶
苦屬漢而欲得王至甚逋逃而歸諸侯者已不少矣其¶
勢不可久臣之愚計願舉淮南地以益淮陽而為梁王¶
立後割淮陽圵邊二三列城與東郡以益梁不可者可¶
徙代王而都睢陽梁起於新郪以圵著之河淮陽包陳¶
<pb:KR3k0043_WYG_092-2a>¶
以南㨗之江則大諸侯之有異心者破膽而不敢謀梁¶
足以扞齊趙淮陽足以禁呉楚陛下髙枕終亡山東之¶
憂矣此二世之利也當今恬然適遇諸侯之皆少數嵗¶
之後陛下且見之矣夫秦日夜苦心勞力以除六國之¶
旤今陛下力制天下頥指如意髙拱以成六國之旤難¶
以言智茍身亡事畜亂宿旤孰視而不定萬年之後傳¶
之老母弱子将使不寜不可謂仁臣聞聖主言問其臣¶
而不自造事故使人臣得畢其愚忠唯陛下財幸(馬廷/鸞曰)¶
<pb:KR3k0043_WYG_092-2b>¶
(賈誼之請立梁王意甚勤而謀甚忠矣雖然此不過以/親䟱為强弱耳踈者難防親者可倚固也然今日之踈)¶
(本前日之親今日之親又他日之踈也不以徳義相維/而專以親戚相制豈得為萬世之良䇿乎親以寵偪則)¶
(又如之何髙皇帝立諸子一傳文帝而髙帝諸子已足/為文帝憂帝又專以大城名都畀其子孫將不復為後)¶
(人憂/乎)¶
　　　論漢諸王　　　　　　　　馬端臨¶
按孝文之時山東之國齊七十二城楚四十城呉五十¶
城晁錯所謂封三庶孽分天下半是也三國之中齊為¶
尤大悼恵王復子多而材吕氏之亂哀王襄欲舉兵西¶
<pb:KR3k0043_WYG_092-3a>¶
向則闗中為之震恐且有自帝之謀其弟朱虛東牟且¶
將為内應幸諸吕已誅文帝正位而其謀遂寝然則帝¶
即位之後諸侯之勢踈而逼地大而可忌者莫如齊呉¶
楚而齊尤甚帝之慮豈不及此故雖盡復吕后所奪齊¶
地而即割其二郡以王城陽濟圵逮濟圵以搆逆誅文¶
王絶世則盡以齊地分王悼恵之六子即賈誼所謂各¶
受其祖之分地地盡而止天子無所利焉者也及孝景¶
之時呉楚為逆悼恵王之子孫所謂六王者皆預其謀¶
<pb:KR3k0043_WYG_092-3b>¶
然俱以國小兵弱故齊與濟圵雖豫宻謀而終不敢發¶
膠東膠西濟南淄川僅能出兵圍齊及漢兵出則各已¶
潰散呉楚既無鉅援宜其速敗使齊地不早分以一壯¶
王全據七十二城之甲兵與呉楚合從西向漢之憂未¶
艾也孰謂誼言不見用而文帝為無謀哉¶
　　　又(附馬廷/鸞説)　　　　　　　　主父偃¶
古者諸侯不過百里彊弱之形易制今諸侯或連城數¶
十地方千里緩則驕奢易為淫亂急則阻其彊而合縱¶
<pb:KR3k0043_WYG_092-4a>¶
以逆京師以法割削之則逆節萌起前日鼂錯是也今¶
諸侯子弟或十數而嫡嗣代立餘無尺地之封則仁孝¶
之道不宣願陛下令諸侯得推恩分子弟以地侯之彼¶
人人喜得所願上以徳施實分其國不削而稍弱矣(馬/廷)¶
(鸞曰主父偃之說即賈誼衆建諸侯之遺意也然衆建/則自上令而行之為儉為吝推恩則本下情而行之為)¶
(恕為仁且其事勢之難易徳意之/廣狹居然不同豈可以人廢言哉)¶
　　　論漢世宗封始末　　　　　馬端臨¶
按秦罷侯置守尉不數年始皇死而羣䧺蜂起六國之¶
<pb:KR3k0043_WYG_092-4b>¶
裔與其强宗大概皆逐秦守宰而自王故地秦亡之後¶
項羽主約覇天下然所建置諸侯亦多是已自王之人¶
及漢東出并三秦討項羽劉項之勢既分而諸侯多附¶
漢其中立懐兩端者皆為漢所擊滅如趙歇魏豹田横¶
之類是也既滅項氏之後羽所建諸侯其存者惟共敖¶
臧荼然亦不旋踵而俘之然後裂土以封韓彭英盧張¶
耳韓信呉芮之徒盖自是非漢之功臣不得王矣逮數¶
年之後反者九起異姓諸侯王多已夷滅於是悉取其¶
<pb:KR3k0043_WYG_092-5a>¶
地以王子弟親屬如荆呉齊楚淮南之類盖自是非漢¶
之同姓不得王矣然一再傳而後賈誼晁錯之徒拳拳¶
有諸侯强大之慮盖以為親者無分地而䟽者逼天子¶
必為子孫之憂於是或分其國或削其地其負强而動¶
者則六師夷之盖西漢之封建其初也則勦滅異代所¶
建而以畀其功臣繼而勦滅異姓諸侯而以畀其同宗¶
又繼而𠞰滅䟽屬劉氏王而以畀其子孫盖檢制益宻¶
而猜防益深矣昔湯武雖以征伐取天下然商惟十一¶
<pb:KR3k0043_WYG_092-5b>¶
征周惟滅國者五十其餘諸侯則皆襲前代所封未聞¶
盡以宇内易置而封其私人周雖大封同姓然文昭武¶
穆之邦與國咸休亦未聞成康而後復畏文武之族偪¶
而必欲夷滅之以建置巳之子孫也愚嘗謂必有公天¶
下之心而後可以行封建自其出於公心則選賢與能¶
而大小相維之勢足以綿延千載自其出於私心則忌¶
䟽畏偪而上下相猜之形不能與一朝居矣景武而後¶
令諸侯王不得治民補吏於是諸侯雖有君國子民之¶
<pb:KR3k0043_WYG_092-6a>¶
名不過食其邑入而已土地甲兵不可得而擅矣然則¶
漢懲秦之弊復行封建然而為人上者茍慕美名而實¶
無唐虞三代之公心為諸侯者既獲裂土則遽欲效春¶
秋列國之餘習故不久而遂廢盖罷侯置守雖始於秦¶
然諸侯王不得治民補吏則始於西都景武之時盖自¶
是封建之名存而封建之實盡廢矣至東漢更始既入¶
闗雖盡王諸造謀復漢者然諸人雖有受封之名多聚¶
處京師布列要職實未嘗有裂土建國南面稱孤之事¶
<pb:KR3k0043_WYG_092-6b>¶
光武既定天下至建武十五年方封諸王子為公十七¶
年皇子之為公者方進爵為王徐徐如此未嘗有盡王¶
子弟以鎮服天下之意盖是時封建之實已亡尺土一¶
民皆上自制之諸侯王不過食其邑入之租而於所謂¶
藩維屏翰本無所預故亦不必急急然視為一大事如周¶
漢有天下之初也¶
前漢孝文之時梁懐王薨賈誼上疏拳拳以諸侯强大¶
皇子單弱為慮欲帝徙皇子大其封疆而帝從之後漢¶
<pb:KR3k0043_WYG_092-7a>¶
顯宗則謂我子豈宜與先帝子等於是封皇子悉半光¶
武所封諸王與孝文異意何也盖孝文之時分封之大¶
小可以驗國勢之强弱顯宗之時分封之大小不過依¶
租入之豐儉國勢則宗藩强而皇子弱殊非强榦弱枝¶
之逺慮租入則兄弟豐而諸子儉乃見先人後已之公¶
心然亦可以知封建一事至東漢之初名存實亡故諸¶
侯王土地之大小初無係於理亂安危之大勢矣¶
　　　評魏封　　　　　　　　　陳　壽¶
<pb:KR3k0043_WYG_092-7b>¶
評曰魏氏王公既徒有土國之名而無社稷之實又禁¶
防壅隔同於囹圄位號靡定大小嵗易骨肉之恩乖棠¶
棣之義廢為法之弊一至於此乎袁宏曰魏興承大亂¶
之後民人損減不可則以古始於是封建侯王皆使寄¶
地空名而無其實王國使老兵百餘人以衛其國雖有¶
王侯之號而乃儕於匹夫縣隔千里之外無朝聘之儀¶
鄰國無㑹同之制諸侯逰獵不得過三十里又為設防¶
輔監國之官以伺察之王侯皆思為布衣而不能得既¶
<pb:KR3k0043_WYG_092-8a>¶
違宗國藩屛之義又虧親戚骨肉之恩¶
　　　叙晉封并論　　　　　　　通　考¶
晉亦有王公侯伯子男六等之封(晉令曰有開國郡公/縣公郡侯縣侯伯子)¶
(男及鄉亭闗中闗/内外等侯之爵)唯安平郡公孚邑萬户制度如魏諸¶
王其餘縣公邑千八百户地方七十五里大國侯邑千¶
六百户地方七十里次國侯邑千四百户地方六十五¶
里大國伯邑千二百户地方六十里次國伯邑千户地¶
方五十里大國子邑八百户地方五十里次國子邑六¶
<pb:KR3k0043_WYG_092-8b>¶
百户地方四十里男邑四百户地方四十里武帝受禪¶
之初大始元年封建子弟為王二十餘人以郡為國邑¶
二萬户為大國置上中下三軍兵五千人邑萬户為次¶
國置上軍下軍兵三千人邑五千户為小國置一軍兵¶
千五百人王不之國官於京師罷五等之制公侯邑萬¶
户以上為大國五千以上為次國不滿五千户為小國¶
初雖有封國而王公皆在京都咸寜三年詔徙諸王公¶
皆歸國(時楊珧以齊王攸有時名懼恵帝有後難乃追/故司空裴秀立封建之㫖遂詔王公悉令歸國)¶
<pb:KR3k0043_WYG_092-9a>¶
更制户邑皆中尉領兵¶
按魏踈忌骨肉故武之子文之母弟不過食一縣且刻¶
削遷徙殊無寜日幾不能以自存晉矯其敝受禪之初¶
不特宣文之子孫畢王雖宣帝諸弟如孚如泰軰之子¶
孫亦且同時俱封又許其自選官屬而王家人衣食御¶
府别給之親親之意亦厚矣劉頌所言無成國之制盖¶
以其徒享封土而不治吏民有同郡縣此乃漢景武以¶
後之法制然恵帝既立之後諸王或鎮䧺藩或專國政¶
<pb:KR3k0043_WYG_092-9b>¶
廢賈誅趙猶運之掌則亦不可以言無事任矣而干戈¶
相侵自相荼毒遂以覆國盖晉之創業不以道而垂綂¶
非其人故天命不佑雖有盤石之宗適以基禍固難以¶
周漢自詭也¶
　　　論八王　　　　　　　　　晉　書¶
史臣曰昔髙辛撫運釁起參商宗周嗣厯禍纒管蔡詳¶
觀曩册逖聽前古亂臣賊子昭鑒在焉有晉欎興載崇¶
藩翰分茅錫瑞道光恒典儀古飾衮禮備彛章汝南以¶
<pb:KR3k0043_WYG_092-10a>¶
純和之姿失於無斷楚隠習果銳之性遂成㓙狠或位¶
居朝右或職參近禁俱為女子所詐相次受誅雖曰自¶
貽良可哀也倫實庸璅見欺孤秀潜構異圖煽成姦慝¶
乃使元良遘怨酷上宰陷誅夷乾耀以之蹔傾皇綱於¶
焉中圮遂裂冠毁冕幸百六之㑹綰璽揚纛窺九五之¶
尊夫神器焉可偷安鴻名豈容妄假而欲託兹淫祀享¶
彼天年㓙闇之極未之有也冏名父之子唱義勤王摧¶
偽業於既成拯皇輿於已墜䇿勲考績良足可稱然而¶
<pb:KR3k0043_WYG_092-10b>¶
臨禍忘憂逞心縱欲曽不知樂不可極盈難久持笑古¶
人之未工忘巳事之已拙向若採王豹之竒䇿納孫恵¶
之嘉謀髙謝衮章永表東海雖古之伊霍何以加焉長¶
沙財力絶人忠概邁俗投弓掖門落落標壯夫之氣馳¶
車魏闕凛凛懐烈士之風雖復陽九數屯在三之情無¶
奪撫其遺節終始可觀穎既入總大權出居重鎮中臺¶
藉以成務東夏資其宅心乃協契河間共圖進取而顒¶
任李含之狙詐杖張方之陵虐遂使武閔䘮元長沙授¶
<pb:KR3k0043_WYG_092-11a>¶
首逞其無君之志矜其不義之彊鸞駕圵廵異乎有征¶
無戰乘輿西幸非由望秩觀風若火燎原猶可撲滅矧¶
兹安忍能無及乎東海紏合同盟創為義舉匡復之功¶
未立陵暴之釁已彰罄彼車徒固求出鎮既而帝京寡¶
弱狡冦憑陵遂令神器劫遷宗社顛覆數十萬衆並垂¶
餌於豺狼三十六王咸隕身於鋒刃禍難之極振古未¶
聞雖及焚如猶為幸也自恵王失政難起蕭墻骨肉相¶
殘黎元塗炭胡塵驚而天地閉戎兵接而宫廟隳支屬¶
<pb:KR3k0043_WYG_092-11b>¶
肇其禍端戎羯乘其間隙悲夫詩所謂誰生厲階至今¶
為梗其八王之謂矣¶
　　　叙宋封并論宋齊　　　　　通　考(後同/)¶
宋氏一用晉制唯大小國皆有三軍自明帝以後皇子¶
皇弟雖非都督亦置記室參軍小號將軍大為邊郡守¶
置佐吏者又不置長史餘則同矣凡王子為侯者食邑¶
皆千户諸王世子皆金印紫綬進賢兩梁冠佩山𤣥玉¶
初江夏王義恭為孝武所忌憂懼故奏革諸侯聴事不¶
<pb:KR3k0043_WYG_092-12a>¶
得南向坐國官正冬不得跣登國殿及夾侍障扇不得¶
雉尾劍不得鹿盧形平乘誕馬不得過二諸鎮常行車¶
前後不得過六隊(白直夾轂/不在其限)刀不得過銀銅為飾諸王¶
子繼體為王者婚葬吉㓙悉依諸國公侯之禮不得同¶
皇弟皇子諸王女封縣主諸王子孫襲封之王妃及封¶
侯者夫人行並不得鹵簿詔可王國有師(改傅/為之)自内史¶
相記室以下官多與晉同(孔覬字思逺為江夏内史好/酒多醉而明曉政事咸曰一)¶
(月二十九日醉勝他人二十九日醒又有辭記室參/軍箋曰記室之要須通才敏思性情勤宻者為之)凡¶
<pb:KR3k0043_WYG_092-12b>¶
郡縣内史相並於國主稱臣去任便止孝武孝建中始¶
革此制不得追敬不得稱臣止宜云下官而已(劉邕嗣/封南康)¶
(侯河東王歆之常為南康國相素輕邕後俱元㑹邕性/嗜酒謂歆之曰卿昔嘗見臣今不能勸一杯酒乎歆之)¶
(効孫皓歌答之曰昔為汝作臣今與/汝比肩既不勸汝酒亦不願汝年)¶
按宋齊之制諸王之為刺史者立長史以佐之既而復¶
立典籤以制之然大概多以童稚之年膺方面之寄而¶
主其事者則皆長史典籤也宋蒼梧王以㓙狂遇弑明¶
帝嗣位而江州長史鄧琬不受命奉晉安王子勛起兵¶
<pb:KR3k0043_WYG_092-13a>¶
稱帝㑹稽長史孔覬雍州長史孔道存俱不受命皆奉¶
其王以應晉安未幾兵敗而臣主俱就誅夷而孝武之¶
子孫殱焉及齊明帝以支代宗欲盡除髙武之子孫而¶
皆以典籤殺之然則長史典籤之設皆所以禍諸王而¶
當時之居此職者皆輕躁險傾之人或假之以稱亂或¶
賣之以為功其情雖異而搆禍則同童孺無知駢首横¶
死於鋒鏑鴆毒之下至誓不願生帝王家及乞為奴以¶
紓死而不可得哀哉¶
<pb:KR3k0043_WYG_092-13b>¶
　　　論魏晉宋齊梁宗封¶
自漢景武始裁抑諸侯王雖受封連城而不得以擅其¶
土地甲兵至東漢諸侯王惟得食其邑入而已魏曺則¶
并邑入亦鮮薄猜防尤甚卒以孤立速亡晉宋齊梁之¶
制諸王皆出為都督刺史星羅棊布各據强藩盖將假¶
以事任庻收宗子維城之功而矯孤立之敝然宋齊一¶
再傳而後二明帝皆以旁支入繼大綂忮忍特甚前帝¶
之子孫雖在童孺皆以逼見讐其據䧺藩處要地者適¶
<pb:KR3k0043_WYG_092-14a>¶
足以隕其身於典籤輩之手而二明亦復享年不永置¶
嗣無状淪胥以亡不足復議若晉若梁則諸王皆以盛¶
年䧺才出當方面非宋齊帝子輩比也然京師有變則¶
俱無同奨王室之忠而各有帝制而天子自為之志賈¶
趙之亂如冏如顒如乂越之徒縱兵不戢屠其骨肉以¶
啟戎狄之禍而神州覆亡侯景之亂如綸如繹如紀如¶
詧之徒擁乓不救委其祖父以餧冦賊之口而天倫殄¶
絶矣盖其初之立制也非不欲希風宗周懲鑒漢魏然¶
<pb:KR3k0043_WYG_092-14b>¶
世俗險惡人心澆漓齊桓晉文之事尚矣晉梁諸王雖¶
欲求一人如鄭厲公虢叔輩而不可得後儒所以疑封¶
建之不可行有由矣¶
　　　論宗封　　　　　　　　　齊　書¶
史臣曰民之勞逸隨所遭遇習以成性有識斯同帝王¶
子弟生長尊手薪禽之道未知富厚之圖已極齠年稚¶
齒飬器深宫習趨拜之儀受文句之學坐躡縉紳傍絶¶
交友情偽之事不經耳目憂懼之道未渉胸衿雖卓爾¶
<pb:KR3k0043_WYG_092-15a>¶
天悟自得懐抱孤寡為識所陋猶多朝出閫閨暮司方¶
岳帝子臨州親民尚小年序次第宜屛皇家防驕剪逸¶
積代恒典平允之情操捶貽慮故輔以上佐簡自帝心¶
勞舊左右用為主帥州國府第先令後行飲食游居動¶
應聞啟端拱守禄遵承法度張弛之要莫敢厝言行事¶
執其權典籤掣其肘茍利之義未申專違之咎已及處¶
地雖重行已莫由威不在身恩未接下倉卒一朝艱難¶
總集望其釋位扶危不可得矣路温舒云秦有十失其¶
<pb:KR3k0043_WYG_092-15b>¶
一尚存斯宋氏之餘風在齊而彌弊也¶
　　　論宇文䕶　　　　　　　　周　書¶
史臣曰仲尼有言可與適道未可與權夫道者率禮之¶
謂也權者反經之謂也率禮由乎正禮易以成佐世之¶
功反經繫乎非常難以定匡時之業故得其人則治伊¶
尹放太甲周旦相孺子是也不得其人則亂新都遷漢¶
鼎晉氏傾魏族是也是以先王明上下之序聖人重君¶
臣之分委質同於股肱受爵均其休戚當其親受顧託¶
<pb:KR3k0043_WYG_092-16a>¶
位居宰衡雖復承利劒臨沸鼎不足以讋其慮據帝圖¶
君海内不足以回其心若斯人者固以功與山嶽爭其¶
髙名與穹壤齊其久矣有周受命之始宇文䕶實預艱¶
難及太祖崩殂諸子沖幼羣公懐等夷之志天下有去¶
就之心卒能變魏為周俾危獲乂者䕶之力也向使加¶
之以禮讓繼之以忠貞桐宫有悔過之期未央終天年¶
之數則前史所載焉足以道哉然䕶寡於學術昵近羣¶
小威福在已征伐自出有人臣無君之心為人主不堪¶
<pb:KR3k0043_WYG_092-16b>¶
之事忠孝大節也違之而不疑廢弑至逆也行之而無¶
悔終于身首横分妻孥為戮不亦宜乎¶
　　　論隋封之薄　　　　　　　隋　書¶
史臣曰周建懿親漢開磐石内以敦睦九族外以輯寜¶
億兆深根固本崇奨王室安則有以同其樂衰則有以¶
同其危所由來久矣魏晉以下多失厥中不遵王度各¶
狥所私抑之則勢齊於匹夫抗之則權侔於萬乘矯枉¶
過正非一時也得失詳乎前史不復究而論焉髙祖昆¶
<pb:KR3k0043_WYG_092-17a>¶
弟之恩素非篤睦閨房之隙又不相容至於二世承基¶
其弊愈甚是以滕穆暴薨人皆竊議蔡王将沒自以為¶
幸唯衛王飬於獻后故任遇特隆而諸子遷流莫知死¶
所悲夫其錫以茅土稱為磐石行無甲兵之衛居與甿¶
𨽻為伍外内無虞顛危不暇時逄多難將何望焉¶
　　　論宋封名存實亡(附叙/官制)　　　宋　史¶
史臣曰昔周之初興大封建宗室及其東遷晉鄭有同¶
奨之功然其衰也榦弱而枝彊後世於是有矯其失者¶
<pb:KR3k0043_WYG_092-17b>¶
而封建不復古矣宋承唐制宗王襁褓即裂土而爵之¶
然名存實亡無補於事降至䟽屬宗正有籍玉牒有名¶
宗學有教郊祀明堂遇國慶典皆有禄秩所寓州縣月¶
有廪餼然國祚既長世代浸逺恒産豐約去士庶之家¶
無甚相逺者靖康之亂諸王駢首以斃於金人之虐論¶
者咎其無封建之實故不獲維城之助焉雖然東都之¶
仁宗南渡之髙寜元良虛位立繼小宗大䇿一定卒無¶
動揺磐石之固亦可知矣(宋皇子初授官加太尉初除/樞宻使使相及曽任宰相樞)¶
<pb:KR3k0043_WYG_092-18a>¶
(宻使除節度使加太傅初除宣徽節度使加太保宗室/初除使相加尚書左僕射特除并換授諸司使已上加)¶
(工部尚書諸司副使加左散騎常侍除通事舍人内殿/崇班已上初授加太子賔客副率以上并三班及吏職)¶
(蕃官軍員該恩加國子祭酒廂都指揮使止於司徒軍/都指揮使忠佐馬歩都軍頭止於司空軍班都虞候忠)¶
(佐副軍都頭以上止於左右僕射諸軍指揮使/止於吏部尚書其官止遇恩則或階爵功臣)¶
　　　論宋封異于前代　　　　　馬端臨¶
按諸侯王與列侯皆以其嫡子嫡孫世襲其所受之封¶
爵自非有罪者與無後者則爵不奪而國不除此法漢¶
以來未之有改也至唐則臣下之封公侯者始止其身¶
<pb:KR3k0043_WYG_092-18b>¶
而無以子襲封者然親王則子孫襲如故雖所謂茅土¶
食邑多為虛名然始受封之國與爵則父歿子繼世世¶
相承如呉王恪曺王明俱太宗之子受封於貞觀時中¶
更武氏禄山之禍王族殲夷陵替之餘然其苖裔茍存¶
則嗣呉王嗣曺王尚見於肅代徳順之間至宋則皇子¶
之為王者封爵僅止其身而子孫無問嫡庶不過承䕃¶
入仕為環衛官亷車節鉞以序而遷如庶姓貴官䕃子¶
入仕之例必須歴任年深徳齒稍尊方特封以王爵而¶
<pb:KR3k0043_WYG_092-19a>¶
其祖父所授之爵則不襲也國朝㑹要載慶厯四年七¶
月制封宗室乃以皇叔馮翊郡公徳文為東平郡王皇¶
兄允讓為汝南郡王皇弟允良為華元郡王皇姪從藹¶
為穎國公從煦為安國公宗說為祈國公昭成太子孫¶
宗保為建安郡王華王孫宗逹為恩平郡王邢王孫宗¶
望為清源郡公自燕王薨而祖宗之後未有封王爵者¶
議者以為自三代以來皆建宗戚用自承助於是次第¶
封拜之盖仁宗鮮兄弟享國既久又無皇子藝祖太宗¶
<pb:KR3k0043_WYG_092-19b>¶
之子為王者皆已物故是時宗姓幾無一王故擇其行¶
尊齒宿者王之至濮安懿王以英宗之故安定郡王以¶
藝祖之故方令世世承襲然又不以昭穆相承嫡庶為¶
别毎嗣王末則只擇本宗直下之行尊者承襲於是濮¶
安懿王有二十七子而得嗣封者七人四十六孫而得¶
嗣封者亦七人盖嗣濮王凡十四人纔更兩代耳安定¶
郡王之後世字行嗣封者五人令字行嗣封者九人子¶
字行嗣封者四人伯字行嗣封者三人盖嗣安定郡王¶
<pb:KR3k0043_WYG_092-20a>¶
凡二十一人纔更四代耳此例亦古所無也又按蔡元¶
道祖宗官制舊典稱皇子生百晬命名初除美軍額節¶
度使兩遇大禮移鎮再遇封國公出閣拜使相封王納¶
夫人建外第六除兩鎮封王然則皇子雖在所必王然其¶
遷轉亦有次第不遽封也¶
　　　敘宋代宗封之詳(出官聚/居宗學)　　宋　史¶
仁宗景祐中下詔度玉清昭應宫舊地建宫合宗室十¶
位聚居賜名曰贍親院於祖宗後選一人為宗正以司¶
<pb:KR3k0043_WYG_092-20b>¶
訓導紏違失凡宗族之政令皆令掌之奏事毋得專逹¶
先詳視可否以聞初諸王邸散居京師過從有禁非朝¶
謁從祠不得時㑹見仁宗立瞻親院以夀春郡王允讓¶
知大宗正事總領輯睦甚有恩意務以身先之教飬子¶
孫崇尚藝學不率則正其罪故更相責勵莫不勸服故¶
事内朝謁宗婦不預因曰託姻皇屬而不得一望禁闥¶
非所以顯榮之也奏通其籍又宗婦少䘮夫雖無子不¶
許更嫁曰此非人情乃為請使有歸神宗熈寜二年中¶
<pb:KR3k0043_WYG_092-21a>¶
書樞宻院言祖宗受命百年皇族日以蕃衍而親踈之¶
施未有等衰甄序其才未能如古獻議之臣謂宜有所¶
釐正請參酌先王典制時事之宜條具聞奏詔同議以¶
聞臣等謀定方今可行之制宣祖太祖太宗之子皆擇¶
其後一人為宗世世封公補環衛官以奉祭祀不以服¶
屬盡故殺其恩禮祖宗袒免親以下願出官者聽仍先¶
經大宗正司陳請大宗正擇本宫尊長與大學教授舉¶
才行堪任使者然後審察以聞就武官者試讀律習書¶
<pb:KR3k0043_WYG_092-21b>¶
就文官者試一中經或論一首將軍換諸司副使太常¶
寺丞正率換内殿崇班太子中允並與州郡監當一次¶
任滿與親民副率換西頭供奉官大理評事與監當一¶
次任滿有州郡監司保舉者與親民否則即依外官祖¶
宗&ZX-11265d;免親未賜名授官者除右班殿直年十五與請給¶
年二十許出官願換文官者與試知縣並令監當考試¶
及任滿有無保任如前法出官日並特與支賜願鏁㕔¶
應舉者依外官其非袒免親不賜名授官許應舉應進¶
<pb:KR3k0043_WYG_092-22a>¶
士者只試䇿論明經者習一大經試大義及䇿初試不¶
成文理者退黜令覆試取合格者以五分為限人數雖¶
多不得過五十人累經覆試不中年長者當特推恩量¶
材録用已出官者給俸依在京分數許依審官三班銓¶
法指擬注授不以逺近為限授文官者轉官與進士出¶
身同鏁㕔應進士明經舉有出身人至員外郎與轉左¶
曺宗室不出官者祖宗𤣥孫轉官至正任觀察使止袒¶
免親至遥郡刺史止祖宗袒免親見任官合奏薦子孫¶
<pb:KR3k0043_WYG_092-22b>¶
官許依外官祖宗袒免親以下見有官不願出官父祖¶
俱亡者許在京居隨處置産其出官者置田宅如外官¶
法祖宗&ZX-11265d;免女嫁賜錢減半婿與三班奉職非袒免女¶
量加給賜更不與婿官有官者與免入逺許依審官三¶
班流内銓法指擬注授班行免指使其袒免親娶婦量¶
加給賜其非袒免親嫁娶依庻姓仍不得與非士族家¶
為婚姻祖宗袒免親以外兩世貧無官者量賜田孤幼¶
無依及尤貧失所者不拘世數隨所在官司具名請奏¶
<pb:KR3k0043_WYG_092-23a>¶
當職特加存恤奏上詔曰自我祖宗惇叙邦族大則䟽¶
封於爵土次則通籍於閨臺並留京師參奉朝請然而¶
世緒寖逺皇枝益蕃屬有親踈則恩有隆殺才有賢否¶
則禄有重輕今而一貫於周行是亦奚分於流别雖敦¶
睦之道試廣而徳施之義未周故廷臣數言宰司繼請¶
謂宜定正限以等夷朕惟親戚之間經史有訓漢唐之¶
世故事具存或以九族辨尊卑或以五宗紀逺近或聽¶
推恩而分子孫或許自試而效才能或宗子之賢得從¶
<pb:KR3k0043_WYG_092-23b>¶
科舉或諸王之女自主婚姻盡前世之所行固當今之¶
未備況我朝制作動法先王豈宗室等衰乃無定制因¶
俾羣公之合議將定一代之通規載覽奏封具陳條目¶
以謂祖宗昭穆是宜世世之封王公子孫抑有親親之¶
殺若乃服屬之既竭洎于才藝之並優在隨器以甄揚¶
使當官而勉懋至於任子之令通婚之儀凡曰有司之¶
常一用外官之法僉言既允朕意何疑告於將來式頒¶
明命宜依中書樞宻院所奏施行徽宗崇寜九年詔曰¶
<pb:KR3k0043_WYG_092-24a>¶
神宗嘗詔宗室年長者推恩又嘗詔袒免外兩世貧無¶
官者賜田又嘗詔外任者許居於兩京今宜遵先志宰¶
臣蔡京等言宗室舊來在宫有出入之限有不許外交¶
之禁宫門有幾察之令今踈屬外居僅遍都下積日滋¶
久殆不能容若不居之兩京散之近郡立闗幾察之令¶
或一有非意犯法則勢有不可已者今請許非袒免親¶
以下兩世除圵京外欲分於西京南京近輔或沿流便¶
郡居止各即州郡大小創置居宇仍先自兩京為始毎¶
<pb:KR3k0043_WYG_092-24b>¶
處置敦宗院命文武官各一員管幹參酌在京宫院法¶
禁不可行者頒下從之初本朝宗室皆聚於京師熈寜¶
間始許居於外蔡京為政即河南應天置西南二敦宗¶
院設宗官主之靖康之禍在京宗室無得免者而睢雒¶
二都得全建炎初上将南幸先徙諸宗室於江淮於是¶
大宗正司移江寜南外移鎮江西外移揚州明年春又¶
移西外於泰州及髙郵軍三年冬又移於福州而南外¶
移泉州以避狄紹興元年秋嗣濮王仲湜請合西南外¶
<pb:KR3k0043_WYG_092-25a>¶
宗正為一司以省財用有司以泉州乏財不許是時兩¶
外宗子女婦合百餘人嵗費緡錢九萬紹興府宗正司¶
者紹興三年以行在未有居第權分宗子居之三十年¶
春恩平郡王出居㑹稽遂以為判大宗正事乾道七年¶
虞丞相秉政言蜀中闕大宗正司上欲移紹興府宗正¶
司於成都既而不行但省㑹稽一司而已今蜀中宗室¶
甚衆既無親賢領之但毎州以行尊者一員檢察錢米¶
請受由是徃徃蹈於非彛而不可訓焉東都故事宗子¶
<pb:KR3k0043_WYG_092-25b>¶
皆築大舍聚居之太祖太宗九王後曰睦親秦王後曰¶
廣親英宗二王曰親賢神宗五王曰棣華徽宗諸王曰¶
蕃衍渡江後宗子始散居郡邑惟親賢子孫為近屬則¶
聚居之孝宗子四人邵悼肅王無後荘文太子魏惠憲¶
王早薨荘文之妃惠憲之夫人皆别居次第初荘文既¶
大祥議者欲皇孫出居於外或以為不可又踰年竟以¶
知樞宻院府為外第焉紹熈初寜宗封嘉王将以所籍¶
富民裴氏之居為府第而議者以為非宜乃改築盖自¶
<pb:KR3k0043_WYG_092-26a>¶
紹興以來天屬鮮少故不復賜宅名云(右出官/聚居)初宗學¶
廢置無常凡諸王屬尊者立小學於其宫其子孫自八¶
嵗至十四嵗皆入學日誦二十字其已授環衛官有學¶
藝得召試遷轉者毎有之然非有司常試乃特恩也熈¶
寜十年始立宗子試法凡祖宗袒免親已受命者附鎻¶
㕔試自袒免以外得試于國子監禮部别異其卷而校¶
之十取其五舉者雖多解毋過五十人廷試亦不與進¶
士同考年及四十嘗累舉不中䟽其名以聞而録用之¶
<pb:KR3k0043_WYG_092-26b>¶
其官于外而不願附各路鎻試許謁告試國子監崇寜¶
初䟽屬年二十五以經義律義試禮部合格分二等附¶
進士牓與三班奉職文優者奏裁其不能試及試而黜¶
者讀律於禮部推恩於三班借職勿著為令及兩京皆¶
置敦宗院院皆置大小學教授立考選法如熈寜格出¶
官所蒞長二或監司有二人任之乃注授後又許見在¶
任者於本任附貢士試大觀三年宗子釋褐者十二人¶
宗學官須宗子中上舍第且有行者方始為之四年詔¶
<pb:KR3k0043_WYG_092-27a>¶
宗子之升上舍不經殿試遽命之官熈寜法不如是其¶
依貢士法俟殿試補入上中等者唱名日取裁後又定¶
上等賜上舍及第中等賜出身授官有差凡𨽻學有篤¶
疾若親老無兼侍者大宗正察其實罷歸宣和二年詔¶
罷量試出官之法紹興二年帝初䇿士及宗子于集英¶
殿五年初復南省試十四年始建宗學於臨安生員額¶
百人大學生五十人小學生四十人職事各五人置諸¶
王宫大小學教授一員在學者皆南宫圵宅子孫若親¶
<pb:KR3k0043_WYG_092-27b>¶
賢宅近屬則别選館職教授初行在宗室試國子監者¶
有官鎻應七取其三無官應舉七取其四無官袒免親¶
取應文理通為合格不限其數而外任主宫觀嶽廟試¶
於轉運司者取放之額同進士十五年命諸路宗室願¶
赴行在室依熈寜舊制並國子監請解不願者依崇寜¶
通用貢舉法所以優國族也孝宗登極凡宗子不以服¶
屬逺近人數多寡其曽獲文解兩次者並直赴廷試略¶
通文墨者量試推恩習經人本經義二道習賦人詩賦¶
<pb:KR3k0043_WYG_092-28a>¶
各一首試論人論一首仍限二十五嵗以上合格第一¶
名承節郎餘並承信郎曽經下省人免量試推恩四川¶
則附試于安撫制置司於是入仕者驟踰千人隆興元¶
年詔量試不中年四十以上補承信郎展三年出官餘¶
並於後舉再試四月御射殿引見取應省試第一人賜¶
同進士出身第二第三人補保義郎餘四十人承節郎¶
七人承信郎凡宗室鎻㕔得出身者京官進一秩選人¶
比類循資無官應舉得出身者補修職郎濮秀二王下¶
<pb:KR3k0043_WYG_092-28b>¶
子孫中進士舉者更特轉一秩乾道六年臣僚上言神¶
宗朝始立教飬選舉宗子之法保義至秉義鎻試則與¶
京秩在末科則升甲取應不過量試主官所以寵同姓¶
不與寒畯等也然曩時向學者少比年雋異者多或冠¶
多士或登詞科幾與寒士齊驅而入仕寖繁未知裁抑¶
非所以示至公也於是禮部請鎻㕔登第者舊於元官¶
上轉行兩官自今止依元資改授餘准舊制十二年右¶
正言胡衛請自宗室監試無官應舉照鎻㕔例七取其¶
<pb:KR3k0043_WYG_092-29a>¶
二省試則三舉所放人數如取應例立為定額從之寜¶
宗嘉定九年以宫學併歸宗庠教授改為博士宗諭理¶
宗淳祐二年建内小學置教授二員選宗子就學寳祐¶
元年五月特正奏名進士宗子必晄等二人特授保義¶
郎若瑰等二十九人承節郎敕略曰必晄等取應及選¶
咸補右階盖欲誘之進學而教以入仕也其毋以是自¶
畫焉(右宗/學)¶
　　　論宗室　　　　　　　　　朱　熹¶
<pb:KR3k0043_WYG_092-29b>¶
今宗室與漢差别漢宗室只是天子之子封王王子封¶
侯嫡子世襲支庶以下皆同百姓只是免其繇戍如漢¶
光武皆是起於民間也今南班宗室多帶皇兄皇叔等¶
&ZX-111b2c;於官職之上非古者不得以戚戚君之意王定國常¶
言之神廟欲令只帶某王孫或曾孫或幾世孫且如越¶
王下當云越王幾世孫後來定國得罪指以為離間骨¶
肉今宗室散無綂紀若使當時從定國之說却有次序¶
可考也¶
<pb:KR3k0043_WYG_092-30a>¶
　　戚¶
　　　漢文帝殺薄昭論　　　　　程　頤¶
古人謂忠孝不兩全恩義有相奪非至論也忠孝恩義¶
一理也不忠則非孝害恩則無義並行而不相悖故或¶
捐親以盡節或捨君而全孝惟所當而已唐李衛公以¶
為漢文誅薄昭斷則明矣義則未安司馬温公以為法¶
者天下之公器惟善持法者親踈如一無所不行皆執¶
一之論未盡於義也義既未安則非明也有所不行不¶
<pb:KR3k0043_WYG_092-30b>¶
害為公器也不得於義則非恩之正害恩之正則不得¶
為義使昭盜長陵土則太后雖不食而死昭不可不誅¶
也其殺漢使為類亦有異焉若昭有罪命使往治昭執¶
而殺之太后之心可傷也昭不可赦也后若必䘮其身¶
則存昭以全后可也或與忿争而殺之則貸昭以慰母¶
心可也此之謂能權盖先王之制八議設而後輕重得¶
其宜義豈有屈乎法主乎義義當而謂之屈法不知法¶
者也¶
<pb:KR3k0043_WYG_092-31a>¶
　　　王莽傳論　　　　　　　　班　固(後同/)¶
贊曰王莽始起外戚折節力行以要名譽宗族稱孝師¶
友歸仁及其居位輔政成哀之際勤勞國家直道而行¶
動見稱述豈所謂在家必聞在國必聞色取仁而行違¶
者耶莽既不仁而有佞邪之材又乘四父歴世之權遭¶
漢中微國綂三絶而太后夀考為之宗主故得肆其姦¶
慝以成簒盗之禍推是言之亦天時非人力之致矣及¶
其竊位南面處非所據顛覆之勢險於桀紂而莽晏然¶
<pb:KR3k0043_WYG_092-31b>¶
自以黄虞復出也乃始恣睢奮其威詐㴞天虐民窮㓙¶
極惡毒流諸夏亂延蠻貊猶未足逞其欲焉是以四海¶
之内囂然䘮其樂生之心中外懼怨逺近俱發城池不¶
守支體分裂遂令天下城邑為虚丘壠發掘害徧生民¶
辜及朽骨自書傳所載亂臣賊子無道之人考其禍敗¶
未有如莽之甚者也昔秦燔詩書以立私議莽誦六藝¶
以文姦言同歸殊塗俱至滅亡皆炕龍絶&ZX-111c67;非命之運¶
紫色䵷聲餘分閏位聖王之驅除云耳¶
<pb:KR3k0043_WYG_092-32a>¶
　　　外戚傳論¶
贊曰易著吉㓙而言謙盈之效天地鬼神至於人道靡¶
不同之夫女寵之興繇至微而體至尊窮富貴而不以¶
功此固道家所畏禍福之宗也序自漢興終於孝平外¶
戚後庭色寵著聞二十有餘人然其保位全家者惟文¶
景武帝太后及卭城后四人而已至如史良娣王悼后¶
許㳟哀后身皆夭折不辜而家依託舊恩不敢縱恣是¶
以能全其餘大者夷滅小者放流嗚呼鑒兹行事變亦¶
<pb:KR3k0043_WYG_092-32b>¶
備矣¶
　　　又(二條/)　　　　　　　　　後魏書¶
夫右賢左戚尚徳尊功有國者所以治天下也&ZX-111aaa;肇王¶
基不藉莘氏為佐周成大業未聞姒姓為輔及於漢世¶
外戚尤重殺身傾族相繼於兩京乃至移其鼎璽亂其¶
邦國魏文深以為誡明帝尚封頑騃晉之楊駿尋至夷¶
宗居上不以至公任物在下徒用私寵要榮繭犢引大¶
車弱質任厚棟所謂愛之所以害之矣太祖初賀納有¶
<pb:KR3k0043_WYG_092-33a>¶
部衆之業翼成皇祚其餘或以勞勤或縁恩澤咸序其¶
迹舉外親之盛衰云爾¶
史臣曰三五哲王深防逺慮舅甥之國罕執鈞衡母后¶
之家無聞傾敗爰及後世顛覆繼軌盖由進不以禮故¶
其斃亦速其間或不泯舊基弗虧先構者盖處之以道¶
逺權之所致也¶
　　　又　　　　　　　　　　　隋　書¶
歴觀前代外戚之家乘母后之權以取髙位厚秩者多¶
<pb:KR3k0043_WYG_092-33b>¶
矣然而鮮有克終之美必罹顛覆之患何哉皆由乎無¶
徳而尊不知紀極忽於滿盈之戒㒺念髙危之咎故鬼¶
瞰其室憂必及之夫其誠著艱難功宣社稷不以謙沖¶
自牧未免顛蹶之禍而況道不足以濟時人不足以利¶
物自矜於巳以富貴驕人者乎此吕霍上官閻梁竇鄧¶
所以繼踵而亡滅者也昔文皇濳躍之際獻后便相推¶
轂焬帝大横方兆蕭妃宻勿經綸是以恩禮綢繆始終¶
不易然内外親戚莫預朝權昆弟在位亦無殊寵至於¶
<pb:KR3k0043_WYG_092-34a>¶
居擅玉堂家稱金穴暉光戚里重灼四方将三司以比¶
儀命五侯而同拜者終始一代寂無聞焉考之前王可¶
謂矯其弊矣故雖時經擾攘無有䧟於不義市朝遷貿¶
而皆得以保全比夫慿藉寵私階縁恩澤乘其非據旋¶
就顛隕者豈可同日而言哉此所謂愛之以禮能改覆¶
車轍叙其事為外戚傳云¶
　　　又　　　　　　　　　　　唐　書¶
凡外戚成敗視主徳何如主賢則共其榮主否則先受¶
<pb:KR3k0043_WYG_092-34b>¶
其禍故太宗檢貴倖裁賞賜貞觀時内里無敗家髙中¶
二宗柄移豔私産亂朝廷武韋諸族耄嬰頸血一日同¶
汙鐵刃𤣥宗初年法行近親裏表修敇天寳奪明委政¶
妃宗階召反虜遂䘮天下楊氏之誅噍類不遺盖數十¶
年之寵不償一日之慘甲第厚貲無救同坎之悲寜不¶
哀哉代徳而降閹尹参嬖後宫雖多無赫赫顯門亦無刀¶
鋸大戮故用福甚者得禍酷取名少者&ZX-111e00;責輕理所固¶
然¶
<pb:KR3k0043_WYG_092-35a>¶
　　主¶
　　　唐南平公主　　　　　　　唐　書¶
禮部尚書王珪子敬直尚太宗女南平公主珪曰禮有¶
婦見舅姑之義自近代風俗敝薄公主出降此禮皆廢¶
主上欽明動循法制吾受公主謁見豈為身榮所以成¶
國家之美耳遂與其妻就位而坐令公主親執巾行盥¶
饋之道禮成而退太宗聞而稱善是後公主下降有舅¶
姑者皆遣備行此禮¶
<pb:KR3k0043_WYG_092-35b>¶
　　　宋諸主嚴妬　　　　　　　南　史¶
宋世諸主莫不嚴妬明帝毎疾之湖熟令袁慆妻以妬¶
賜死使近臣虞通之撰妬婦記左光禄大夫江湛孫斆¶
當尚孝武帝女上乃使人為斆作表讓婚曰伏承詔㫖¶
當以臨海公主降嬪榮出望表恩加典外頋審輶蔽伏¶
用憂惶臣寒門悴族人凡質陋閭閻有對本隔天姻如¶
臣素流家貧業寡年近将冠皆已有室荆釵布裙足得¶
成禮毎不自解無偶迄兹媒訪莫尋素族弗問自惟門¶
<pb:KR3k0043_WYG_092-36a>¶
慶屢降公主天恩所覃庸及醜末懐憂抱惕慮不獲免¶
徴命所當果膺兹舉雖門忝宗榮於臣非倖仰縁聖貸¶
冒陳愚實自晉氏以來配尚王姬者雖累經美胄極有¶
名才至如王敦懾氣桓温歛威真長佯愚以求免子敬¶
炙足以違禍王偃無仲都之質而倮雪於圵階何瑀闕¶
龍工之姿而投軀於深井謝莊殆自害於矇叟殷仲幾¶
不免於强鉏彼數人者非無才意而勢屈於崇貴事隔¶
於聞覽吞悲茹&ZX-111c67;無所逃訴制勒甚於僕𨽻防閑過於¶
<pb:KR3k0043_WYG_092-36b>¶
婢妾行來出入人理之常當待賔客朋從之義而今掃¶
轍息駕無闚門之期廢筵抽席絶接對之理非惟交友¶
離異乃亦兄弟踈闊第令受酒肉之賜制以動静監子¶
待錢帛之私節其言笑姆妳争媚相勸以嚴尼媪競前¶
相諂以急第令必凡庸下才監子皆葭萌愚竪議舉止¶
則未閑是非聼言語則謬於虛實姆妳敢恃耆舊唯贊¶
妬忌尼媪自唱多知務檢口舌其間又有應答問訊卜¶
筮師母乃至殘餘飲食詰辯與誰衣被故敝必責頭領¶
<pb:KR3k0043_WYG_092-37a>¶
又出入之宜繁省難齊或進不獲前或入不聴出不入¶
則嫌於欲踈求出則疑有别意召必以三晡為期遣必¶
以日出為限夕不見晩魄朝不識曙星至於夜歩月而¶
弄琴晝拱&ZX-11265f;而披卷一生之内於此長乖又聲影裁聞¶
則少婢奔迸裾袂向席則醜老叢來左右整㕞以疑寵¶
見嫌賔客未冠以少容致斥禮有列媵象有貫魚本無¶
嫚嫡之嫌豈有輕婦之誚今義絶傍私䖍恭正匹而毎¶
事必言無儀適設辭輒云輕易我又竊聞諸主聚集唯¶
<pb:KR3k0043_WYG_092-37b>¶
論夫族緩不足為急者法急則可為緩者師更相扇誘¶
本其恒意不可貸借固實常辭或云野敗去或云人笑¶
我雖曰家事有甚王憲發口所言恒同科律王藻雖復¶
彊狠頗經學渉戯笑之事遂為寃魄禇曖憂憤用致夭¶
絶傷禮害義難以具聞夫螽斯之徳實先克昌專妬之¶
行有妨繁衍是以尚主之行徃徃絶嗣附馬之身通離¶
釁咎以臣凡弱何以克堪必将毁族淪門豈伊身眚前¶
後嬰此其人雖衆然皆患彰遐邇事隔天朝故吞言咽¶
<pb:KR3k0043_WYG_092-38a>¶
理無敢論訴臣幸屬聖明矜照由道𢎞物以典處親以¶
公臣之鄙懐可得自盡如臣門分世荷殊榮足守前基¶
便預提拂清官顯位或由才升一叨婚戚咸成恩假是¶
以仰冒非宜披露丹實非唯止陳一已規全身願實乃¶
廣申諸門受患之切伏願天慈照察特賜蠲停使雀燕¶
微羣得保叢蔚蠢物憐生自己彌篤若恩詔難降披請¶
不申便當刋膚剪髪投山竄海帝以此表遍示諸主以¶
諷切之并為戯笑¶
<pb:KR3k0043_WYG_092-38b>¶
　¶
　¶
　¶
　¶
　¶
　¶
　¶
　稗編卷九十二¶
