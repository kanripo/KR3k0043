# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.859190
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十三
<pb:KR3k0043_WYG_093-1a>¶
欽定四庫全書¶
　稗編卷九十三　　　　　明　唐順之　撰¶
　　宦¶
　　　論内外分合之勢　　　　　林　駉(後同/)¶
内外之勢合則朝廷皆正人内外之勢分國家無善治¶
甚矣天下之政不可多門而宫中府中當為一體何也¶
盖體綂聨屬事權通融外無間隔内無壅蔽則出入起¶
居皆忠良端正之人左右前後無便嬖側媚之習是意¶
<pb:KR3k0043_WYG_093-1b>¶
也周人盖得之矣公卿踈外進見有時宫禁森嚴幾若¶
天淵則政由中決而威福之柄移於下命從内出而機¶
宻之事不得聞於外是意也漢人盖蹈之矣嘗觀周之¶
盛時外朝之上槐棘森列臣民咸造固也而内庭之秘¶
且綂於冡宰之職治朝之上百司星環庻尹日侍宜也¶
而燕朝之暇亦無非師保之官前有宫人之職中士四¶
人下士八人掌寝處沐浴之䙝而隐然厲其縱禮敗度¶
之心後有典婦等職中士二人下士十有二人掌衣服¶
<pb:KR3k0043_WYG_093-2a>¶
冠屨之微而第欲防其奢用亂政之原凡此無非所以¶
合内外之勢無女寵之習閹宦之患奢侈之弊者豈無¶
故而然耶漢氏初興猶識此意宰相監宫中大臣劾閹¶
宦外得以綂内也三公之屬有御史中丞在内受公卿¶
奏事九卿之屬有少府尚書在内主吏民章報内復屬¶
於外也于斯時也宫闈幽䆳姬寵娱侍而廷臣奏事者¶
或得致桀紂之諫禁省峻峙宦寺與居而排闥直前者¶
且得躬獻其社稷之忠以士人皆任中常侍之官以郎¶
<pb:KR3k0043_WYG_093-2b>¶
将得却内夫人之座凛凛然有周人之風自侍中為加¶
官之親數詰三公而大臣唯唯退聴大司馬為内朝之¶
寵典領尚書而丞相僅取充位向之以外綂内安在哉¶
諸吏居中執法而御史之中丞其權始分宦官典事尚¶
書而少府之尚書其職盡廢向之以内屬外又安在哉¶
自是而後内朝事權一移於權臣再移於諸璫又再移¶
於戚畹故方霍氏之秉權也鹽鐵之議光實主之丞相¶
括囊不言昌邑之事光實專之丞相不得與議堂堂揆¶
<pb:KR3k0043_WYG_093-3a>¶
席大抵以庸繆易制者為之此移於權臣之弊恭顯之¶
用事也孝元柔懦益不能制望之力争終不復回陳咸¶
為中丞欲行總領部刺史奏事之職而為顯所排京房¶
行考課欲通籍殿中以防壅塞之弊而亦為顯所沮進¶
退大權盡出中書謁者之手兩府大臣不敢過而問焉¶
此移於諸璫之失王氏之弄權也外總軍馬内領尚書¶
入恃椒房出植邪黨王舜既任於前王莽復竊於後二¶
三大臣屏息不言而漢禍始慘矣此移於戚畹之害推¶
<pb:KR3k0043_WYG_093-3b>¶
原其由皆武帝親内朝踈外朝之過也東都以後流弊¶
愈甚議郎不在宿直之中郎省皆為黄門之廬至後御¶
史之權盡移於尚書尚書之權盡歸於宦官尚書宦官¶
合為一黨而宰相踈隔於外御史緘黙於内是以太尉¶
楊秉奏侯覽而尚書召秉掾屬詰之曰設官分職各有¶
司存三公綂外御史察内當是時也御史豈真得以察¶
内耶事權之失已久小人徒借察内之名以自便耳噫¶
可歎也盖嘗論之自宿衛之親人不領於大臣也而宫¶
<pb:KR3k0043_WYG_093-4a>¶
正宫伯之官遂去為光禄勲之任光禄勲之屬日益親¶
而門下遂為省加官遂為司侍中遂為宰相矣自供奉¶
之近習不領於大臣也而膳夫以下掌次而上遂去為¶
少府太常之任比其極也門下太僕之司又分為殿中¶
省為内諸司使矣大抵兼則治散則亂合則盛離則衰¶
自三代而下治亂盛衰不知幾變懲其變而復周官以¶
救之此為治之大原歟國家外朝内朝無異漢唐而脉¶
絡貫通實得周意自今觀之韓琦為宰相得治都知奸¶
<pb:KR3k0043_WYG_093-4b>¶
邪之罪則宦官有過宰相得斥之傅堯俞奏樞宻不治¶
内侍求内降之罪則宦官有過樞府得治之此周冡宰¶
綂内庭之意也玉宸殿宴息之所爾或召近臣而觀書¶
小閣秘宻之地爾且召學士而觀文此周人師氏居寝¶
門之意也不特此爾釣魚賦詩錫宴後苑置酒賦詩召¶
入内閤中禁宻勿或入夜而請對便殿祕嚴或非時而¶
召語或詞臣至深宫忘岸幘之便或士人為御藥院供¶
奉之官此貂璫之夫綂於兩府衣冠之流侍於内庭雖¶
<pb:KR3k0043_WYG_093-5a>¶
成周亦不是過昔諸葛孔明之相蜀也興漢一念對越¶
天地出師一表未及軍旅且拳拳於宫府一體之請嗚¶
呼孔明其知中興之本歟¶
　　　論歴代宦官¶
周以冢宰綂閽寺漢初以丞相監宫中於是無近習之¶
弊東漢用佞幸與政唐命中人典兵於是有内廷之變¶
此本末源流之論君子不可不究也嗟夫為閹而稱士¶
為巷伯而疾惡勃貂管蘇有功於晉楚景監繆賢著庸¶
<pb:KR3k0043_WYG_093-5b>¶
於秦趙兹皆有益於人之國君子必欲絶之去之而後¶
已何耶盖熏腐之徒無所愛惜退而視其室則無妻妾¶
之情俛而顧其後則無子孫之親所以為妻妾子孫者¶
聚則成一室散則行道之人耳是以依勢怙寵竊柄㺯¶
權為勃貂管蘇者百不一二為竪刁伊戾者十已七八¶
故君子患之雖然在周漢時不聞有蠧政害事之漸而¶
在漢唐末世徃徃有之者豈盡歸閹宦之罪哉亦不能¶
善處閹寺者之失也考之成周閽人守中門之禁寺人¶
<pb:KR3k0043_WYG_093-6a>¶
掌女宫之戒内小臣四人王之正内五人一以大冢宰¶
領之夫以論道經邦之臣而下綂微賤卑䙝之職似非¶
大臣之體爾然周人格心之學大抵源流於此何者便¶
僻側媚之習易以移君徳䜛譛䛕佞之言易以惑君聽¶
自非綂於大臣鮮有不至恣肆使人主以外庭之屬不¶
得以私意昵内臣以冢宰之尊不敢以非道干此其預¶
防之意豈不深矣哉漢初猶有古意以宰相得監宫中¶
如郎中令禁闕之内皆其所屬至文帝時宦官猶知宰¶
<pb:KR3k0043_WYG_093-6b>¶
相為可畏鄧通之幸其寵已極小有怠慢丞相嘉檄召¶
詣府折辱垂死而不敢言自武帝疎逺朝士宰相不得¶
加官内朝若有間矣然以少府綂中書宰相綂少府其¶
脉絡猶得相屬況以司馬遷儒者為中書令亦不無正¶
救之益既而石顯用事匡衡甄譚猶得條奏其言舊惡¶
則宰相雖無曩日之權而宰制之意猶在也此周漢盛¶
時所以無近習之弊者寜非大臣綂制之功歟自東都¶
至唐寵任宦者其禍始慘然宦官寵任雖同而所以任¶
<pb:KR3k0043_WYG_093-7a>¶
之亦異東都宦官專領監事是政權歸之矣唐以宦官¶
專典禁衛是兵權歸之矣政權歸之則賢否混淆而其¶
亂在朝廷兵權歸之則變生肘腋而其亂在宫禁夫政¶
權必有所假其寵固然後其權專向使人主一旦反悟¶
則反亂為治亦易易耳若夫兵權在其掌握能使人主¶
覺悟欲謀去而不可得盖至於長吁飲恨而後已此典¶
兵尤慘於與政也然要之以無所愛惜之人而得以與¶
政典兵以為心腹之患皆非國家之福爾且西漢之制¶
<pb:KR3k0043_WYG_093-7b>¶
侍郎皆用明經常侍參用士人人主朝夕宴游之頃不¶
但刑腐之流而已誠美意也夫何章和以後議郎不在¶
宿直之中郎省皆為黄門之廬别自立監專以閹人領¶
之自是閹人不領於外朝耳夫惟外無所綂内無所制¶
手握王爵口含天憲非復閨牖房闥之任曺節王甫無¶
所顧忌竇武陳蕃誅伐之謀一泄自殞其身何進袁紹¶
不勝其忿舉義兵以除之漢於是危矣唐初之制内侍¶
省不置三品官黄衣廪食守門傳命而已誠良法也夫¶
<pb:KR3k0043_WYG_093-8a>¶
何肅代以後或命魚朝恩管神䇿兵或使承瓘為招討¶
使韓全義討淮賈良國監其軍髙崇文討蜀劉正亮監¶
其軍西頭之勢過於南衙樞宻之權甚於宰相蕭復嘗¶
為徳宗言之而不見聴栁伉因䟽程元振及之而不能¶
用髙元裕言其勢重南衙白居易言不當位大帥然天¶
子雖知之而不能制之亦徒為是喋喋之論其禍豈不¶
慘於東都歟王叔文等欲奪其權終不可得始藉朱全¶
忠以族之唐於是不嗣矣推原其故東漢三公擁虚位¶
<pb:KR3k0043_WYG_093-8b>¶
以在上無復向時總領九卿之職唐以圵衙尤重南衙¶
無復周人以尊綂卑之意所以稔成厲階爾此漢唐末¶
世而有内庭之變者寜非典兵預政之失歟國朝懲五¶
季閹宦横肆之弊不典兵不預政子孫守之永為家法¶
舊制内臣将命于外不預公事此不使之預政也舊制¶
宦官專任本職不得典衛此不使之典兵也噫何嚴耶¶
是故史崇真言縣令貪亷可信也乃命監司以審察楊¶
繼凝奏苑卒自溺可從也乃付外司以鞠劾彼安得而¶
<pb:KR3k0043_WYG_093-9a>¶
與政乎黄徳和之為監軍少牽西師用吕文靖之謀而¶
永罷監軍王守忠之為鈐轄恐循唐弊從富公之言而¶
求罷鈐轄彼安得而典兵乎不特此也張守忠本近侍¶
爾以役夫斃於木下而詆極法王繼恩有大功爾以交¶
結中外而謫筠州是又不輕免其罪也内侍押班雖曰¶
遷官然未滿五十年者不許之内侍磨勘雖曰當得然¶
仕未三十年者不與之是又不輕進其官也盖罪不輕¶
免則彼無縱肆之念官不輕進則彼無驕佚之心不肆¶
<pb:KR3k0043_WYG_093-9b>¶
不縱不驕不佚此所以不敢萌與政典兵之職矣噫亦¶
有由也周以冢宰綂閽寺而侍御皆正人漢初以丞相¶
監宫中而宦孺無非習國家所以綂屬宦官者盖樞府¶
任其權夫尊以臨卑則卑有所攝外以屬内則内無所¶
隠此防微杜漸之深㫖我祖宗其得之觀傅堯俞奏樞¶
宻不治内侍求内降之罪則宦官有過樞宻得治之矣¶
觀髙若訥為樞使不除内侍留後之官則宦官進秩樞¶
宻得專之矣夫有過則治有勞則遷或賞或罰一聼大¶
<pb:KR3k0043_WYG_093-10a>¶
臣宜乎謹愿抑畏而不敢肆也噫樞宻固職分之當耳¶
有如都知之罪韓公竄之節度之求梁適沮之是宰相¶
復得治也兼判二省韓絳力言妄圖押班吕誨極辯是¶
臺諫復得言也全彬誥詞劉敞不撰惟簡誥詞蘇轍封¶
還是給舍復得駁也嗟夫以區區薫腐之流既受察於¶
樞宻丞相又復受察於臺諫給舍祖宗深思逺慮之意周¶
矣夫何元豐大臣不遵典章河東總兵非無帥也而乃¶
使王中正領之熙河用事非無人也乃使李憲專之大¶
<pb:KR3k0043_WYG_093-10b>¶
而将帥皆聴節制次而官吏悉由廢置募兵用師敕於¶
其口威福柄令出於其手而祖宗不與預政典兵之法¶
安在哉鄧潤甫周尹言之蔡承禧彭汝礪又言之司馬¶
公劉莘老又極言之至使押班李舜舉亦曰四郊多壘¶
此卿大夫之辱不宜内臣掌将帥之任噫舜舉本閹人¶
也時亦任邉事也且能責王珪以内臣不當任将帥之¶
責珪不自知愧迎勞問之至使聞者為之發慙豈不有¶
忝厥職乎嗚呼以堂堂揆度之任反不若一閹人之謀¶
<pb:KR3k0043_WYG_093-11a>¶
又焉用彼相哉異時童貫握兵權於外以典兵為常梁¶
師成擅文柄於内以預政為例陶鑄将相垂二十年君¶
子推其末流之禍固蔡京王輔為之之罪亦元豐大臣¶
作俑之失也¶
　　　論漢唐任宦官　　　　　　馬端臨¶
古今宦者之禍無如唐漢之季年然夷考其盤固猖獗¶
之由則有自來矣盖将相者天下大權之所自出也漢¶
中葉以後以中書為政本而中書令管機宻屬之貂璫¶
<pb:KR3k0043_WYG_093-11b>¶
是宦者得以竊相之柄也故陳蕃竇武何進之徒一有¶
規畫奏啟即為所窺先發制人禍不旋踵而國祚隨之¶
唐中葉以後倚兵戎定禍亂而觀軍容監軍屬之貂璫¶
是宦者得以竊将之權也故勲徳如李郭則俛首受節¶
制而不免失律䟦扈如李茂貞朱全忠則稱兵内侮而¶
遂以移祚矣兵刑者人主威柄之所自出也漢自桓靈¶
以來有黄門圵寺獄是宦者得以專刑也故窮捕鈎黨¶
勦戮名士皆黄門圵寺獄之所為也唐自徳代以來有¶
<pb:KR3k0043_WYG_093-12a>¶
兩軍中尉是宦者得以專兵也故易置人主誅夷大臣¶
皆兩軍中尉之所為也盖将相之任彼得以據之兵刑¶
之司彼得以專之而又地近情親根連株固故雖有英¶
特之君賢智之臣終不能以一朝而去腹心之疾亦由¶
積漸之久故也然桓靈昏主又從而崇奨之故權悉下¶
移而漢之亡遂亟文武宣賢君雖不能抑制之然政自¶
已出故唐之亡少紓云¶
　　　論石顯　　　　　　　　　真徳秀¶
<pb:KR3k0043_WYG_093-12b>¶
京房言石顯之奸於元帝者可謂深切著明矣上曰已¶
論則是知顯之為姦也而卒不能去者盖權倖之臣始¶
則媚君以徼寵終則劫君以固位方其始也人主之知¶
未深阿意容悅無所不至茍幸入明夷之左腹則鍵閉¶
之謀日工依慿之黨日盛中外大權既出其手則猶伏¶
社之鼠不可熏也穴墉之狐不可灌也又如在肓之疾¶
藥之不能逹傅咽之癭近而不可割也惟明智之君攻¶
之有漸去之有方庶幾其可不然則容飬亦亡決裂亦¶
<pb:KR3k0043_WYG_093-13a>¶
亡夫元帝知顯之姦而卒不之去者非不欲去不能去¶
也其所以不能去何也發車騎以圍大臣之第則其權¶
可以擅興矣殺蕭望之殺張猛殺賈捐之則其權可以¶
擅戮矣其外屬則史髙為之黨以中謁者則牢梁為之¶
黨以外廷小人則五鹿充宗等為之黨權勢隆而黨援¶
衆是其所以不能去也故聖人賛易於姤之彖辭曰勿¶
用取女盖以隂之方萌則抑之制之而不使至於不能¶
去也嗚呼微哉¶
<pb:KR3k0043_WYG_093-13b>¶
又曰昔有仕于州郡而争覓舉者甲有過乙輒白之居¶
一日甲墨其臂若嘗文身者乙喜遽以白長吏長吏呼¶
甲驗之無有也於是甲訴曰凡乙之見誣類若此自是¶
乙之言不復入而甲被薦矣此閭巷相擠之小數而石¶
顯用之以誑其君元帝莫之察也¶
　　　東漢宦者傳論　　　　　　范　&ZX-11187d;¶
易曰天垂象聖人則之宦者四星在皇位之側故周禮¶
置官亦備其數閽者守中門之禁寺人掌女宫之戒又¶
<pb:KR3k0043_WYG_093-14a>¶
云王之正内者五人月令仲冬命閹尹審門閭謹房室¶
詩之小雅亦有巷伯刺䜛之篇然宦人之在王朝者其¶
來舊矣将以其體非全氣情志專良通闗中人易以役¶
飬乎然而後世因之才任稍廣其能者則勃貂管蘇有¶
功於楚晉景監繆賢著庸於秦趙及其弊也則豎刁亂¶
齊伊戾禍宋漢興仍襲秦制置中常侍官然亦引用士¶
人以參其選皆銀璫左貂給事殿省及髙后稱制乃以¶
張卿為大謁者出入卧内受宣詔命文帝時有趙談圵¶
<pb:KR3k0043_WYG_093-14b>¶
宫伯子頗見親倖至於孝武亦愛李延年帝數宴後庭¶
或潜游離館故請奏機事多以宦人主之至元帝之世¶
史游為黄門令勤心納忠有所補益其後𢎞恭石顯以¶
佞險自進卒有蕭周之禍損穢帝徳焉中興之初宦官¶
悉用閹人不復雜調他士至永平中始置員數中常侍¶
四人小黄門十人和帝即祚幼弱而竇憲兄弟專總權¶
威内外臣僚莫由親接所與居者唯閹宦而已故鄭衆¶
得專謀禁中終除大憝遂享分土之封超登公卿之位¶
<pb:KR3k0043_WYG_093-15a>¶
於是中官始盛焉自明帝以後迄乎延平委用漸大而¶
其員稍増中常侍至十人小黄門二十人改以金璫右¶
貂兼領卿署之職鄧后以女主臨政而萬機殷逺朝臣¶
國議無由參斷帷幄稱制下令不出房闈之間不得不¶
委用刑人寄之國命手握王爵口含天憲非復掖庭永¶
巷之職閨牖房闥之任也其後孫程定立順之功曹騰¶
參建桓之䇿續以五侯合謀梁冀受鉞迹因公正恩固¶
主心故中外服從上下屏氣或稱伊霍之勲無謝於徃¶
<pb:KR3k0043_WYG_093-15b>¶
載或謂良平之畫復興於當今雖時有忠公而競見排¶
斥舉動廻山海呼吸變霜露阿㫖曲求則寵光三族直¶
情忤意則參夷五宗漢之綱紀大亂矣若夫髙冠長劒¶
紆朱懐金者布滿宫闈苴茅分虎南面臣民者盖以十¶
數府署第館棊列於都鄙子弟支附過半於州國南金¶
和寳冰紈霧縠之積盈仞珍藏嬙媛侍兒歌童舞女之¶
玩充備綺室狗馬飾雕文土木被緹繡皆剥割萌黎競¶
恣奢欲搆害明賢專樹黨類其有更相援引希附權彊¶
<pb:KR3k0043_WYG_093-16a>¶
者皆腐身熏子以自&ZX-111b9d;逹同弊相濟故其徒有繁敗國¶
蠧政之事不可殫書所以海内嗟毒志士窮棲寇劇縁¶
間揺亂區夏雖忠良懐憤時或奮發而言出禍從旋見¶
孥戮因復大考鉤黨轉相誣染凡稱善士莫不羅被灾¶
毒竇武何進位崇戚近乘九服之囂怨協羣英之埶力¶
而以疑留不斷至於殄敗斯亦運之極乎雖袁紹龔行¶
芟夷無餘然以暴易亂亦何云及自曹騰說梁冀竟立¶
昏弱魏武因之遂遷龜鼎所謂君以此始必以此終信¶
<pb:KR3k0043_WYG_093-16b>¶
其然矣¶
論曰自古䘮大業絶宗禋者其所漸有由矣三代以嬖¶
色取禍嬴氏以奢虐致灾西京自外戚失祚東都縁閹¶
尹傾國成敗之來先史商之久矣至於釁起宦夫其畧¶
猶或可言何者刑餘之醜理謝全生聲榮無暉於門閥¶
肌膚莫傳於來體推情未鍳其敝即事易以取信加漸¶
染朝事頗識典物故少主憑謹舊之庸女君資出内之¶
命顧訪無猜憚之心恩狎有可悦之色亦有忠厚平端¶
<pb:KR3k0043_WYG_093-17a>¶
懐術紏邪或敏才給對飾巧亂實或借譽貞良先時薦¶
舉非直茍恣凶徳止於暴横而已然貞邪並行情貌相¶
越故能回惑昏幼迷瞀視聴盖亦有其理焉詐利既滋¶
朋徒日廣直言抗議必漏先言之間至戚發憤方啟専¶
奪之隙斯忠言所以智屈社稷故其為墟易曰履霜堅¶
冰至云所從來久矣今迹其所以亦豈一朝一夕哉¶
　　　論東漢宦官　　　　　　　真徳秀¶
真氏曰東漢宦官之禍起於鄭衆等之有功夫人臣而¶
<pb:KR3k0043_WYG_093-17b>¶
有功夫豈不善而禍之起顧由此何哉盖婦寺之職均¶
在中闈婉嫕淑謹婦之善者也柔順忠篤寺之善者也¶
婦不貴於有能則寺亦豈貴於有功哉有功則寵寵則¶
驕驕則横雖欲無禍得乎故安順桓靈之世寺人之寵¶
日盛寵盛則為害愈深為害深則被禍愈酷至於陳蕃¶
竇武圖之而不勝漢以益亂袁紹圖之而勝漢遂以亡¶
曹節王甫趙忠張讓之徒最其魁桀無一能全其首領¶
者然則寵而驕驕而横是乃殞身喪元之招也曷若史¶
<pb:KR3k0043_WYG_093-18a>¶
游良賀之徒優游終始無所疵吝之為得邪吁來者其¶
尚鑑諸¶
又曰宦官之惡至東漢節甫軰極矣然蕃武欲盡殺之¶
毋乃已甚乎太后以為但當去其有罪者斯言是也使¶
蕃等因管覇既死之餘亟如太后指擇其罪之尤者戮¶
一二人自餘或逐之外服或許之自新重整權綱勿使¶
内臣預朝政則宫省穆然無事矣不此之為而欲肆其¶
屠翦使逆孺得反其鋒而用之豈天不祚漢乎何蕃武¶
<pb:KR3k0043_WYG_093-18b>¶
之賢而為謀弗臧也¶
　　　論黨錮之禍　　　　　　　李徳裕¶
東漢黨錮之禍其始起於甘陵有南圵部之謡汝南二¶
郡謡其郡守轉入太學諸生郭林宗賈偉節為之冠與¶
李膺陳蕃王暢更相褒重而怨膺者上書誣告其飬太¶
學逰士交結諸郡生徒共為部黨誹訕朝廷亂疑風俗¶
於是天子震怒頒下郡國逮捕黨人而膺等皆坐禁錮¶
自是正直廢放邪枉熾結海内希風之流遂共相標榜¶
<pb:KR3k0043_WYG_093-19a>¶
指天下名士而有三君八俊八顧八及八厨之號其後¶
有承望閹宦意指者上書告張儉與同郡二十四人别¶
相稱號圖危社稷而儉為之魁靈帝詔捕儉等而閹宦¶
諷有司奏捕前黨李膺之徒皆死獄中諸為隙者因相¶
陷害睚眦之忿濫入黨中坐廢禁者幾千餘人凡黨事¶
始自甘陵汝南成於李膺張儉海内塗炭二十餘年諸¶
所蔓衍皆天下善士而漢亦自此季矣大抵朝廷清明¶
賢俊在位有以制服小人則天下治安而為國家之福¶
<pb:KR3k0043_WYG_093-19b>¶
朝廷昏微奸邪得志必須誣陷君子則天下危亂而為¶
國家之禍方靈帝之時閹宦擅權莫之敢攖而李膺張¶
儉之徒振㧞汚險之中藴義生風以鼔動激素行以恥¶
威權立亷尚以振貴勢使天下之士皆髙尚其道而汚¶
穢朝廷故閹夫憸人因其危而擠之指為部黨一網幾¶
盡而士有不幸罹其禍者幽深牢破家族而不顧至子¶
伏其死而母歎其義雖顛沛假命而聞其風者莫不欽¶
慕而争為之主豈不賢哉然膺儉等其取名太多其嫉¶
<pb:KR3k0043_WYG_093-20a>¶
惡太甚固非自全於亂世之道使遇其時其功蹟豈易¶
量耶此非膺儉之不&ZX-111ae2;乃漢室之不幸也¶
　　　後魏宦者傳論　　　　　　後魏書¶
夫宫腐之族置於閽寺取則天象事歴百王身乖全品¶
任事宫掖親由䙝狎恩生趨走便僻俯仰當寵擅權斯¶
則伊戾豎刁因而禍兩國石顯張譲所以翦二京也豈¶
非形質既虧生命易忽譬之胥靡不懼登髙此亦茍且¶
之事由變不巳也王者殷鑒宜改徃轍而後庭婉孌逰¶
<pb:KR3k0043_WYG_093-20b>¶
宴之地椒壼留連終見任使巧佞由之而自達權幸俄¶
然而復歸斯盖其由來逺矣非一朝一世也魏氏則宗¶
愛殺帝害王劉騰廢后戮相其間竊官爵盜財賄乘勢¶
使&ZX-111c67;為朝野之患者何可勝舉今謹録其尤顯焉¶
　　　論唐宦者　　　　　　　　真徳秀¶
按唐宦者所歴散官與文官同仇士良至開府儀同三¶
司請廕其子給事中李宗敏判云開府階誠宜廕子謁¶
者監何由有兒是也此外則貴璫之階官至金紫光禄¶
<pb:KR3k0043_WYG_093-21a>¶
大夫正議大夫者多有之祖宗立法不以内侍溷清流¶
故自有階官云¶
　　　唐書宦官論　　　　　　　宋　祁¶
論曰太宗詔内侍省不立三品官以内侍為之長階第¶
四不任以事惟門閤守禦廷内掃除廪食而已武后時¶
稍増其人至中宗黄衣乃二千員七品以上員外置千¶
員然衣朱紫者尚少𤣥宗承平財用富足志大事奢不¶
愛惜賞賜爵位開元天寳中宫嬪大率至四萬宦官黄¶
<pb:KR3k0043_WYG_093-21b>¶
衣以上三千員衣朱紫千餘人其稱㫖者輙拜上品将¶
軍列㦸于門其在殿頭供奉委任華重持節傳命光㷔¶
殷殷動四方所至郡縣奔走獻遺至萬計監軍持權節¶
度返出其下於是甲舍名園上腴之田為中人所占者¶
半京畿矣肅代庸弱倚為扞衛故輔國以尚父顯元振¶
以援立奮朝恩以軍容重然猶未得常主兵也徳宗懲¶
艾泚賊故以左右神䇿天威等軍委宦官主之置䕶軍¶
中尉中䕶軍分提禁兵是以威柄下遷政在宦人舉手¶
<pb:KR3k0043_WYG_093-22a>¶
伸縮便有輕重至慓士竒材則飬以為子巨鎮彊藩則¶
争出我門小人之情猥險無顧藉又日夕侍天子狎則¶
無威習則不疑故昏君蔽於所昵英主禍生所忽𤣥宗¶
以遷崩憲敬以弑隕文以憂憤至昭而天下亡矣禍始¶
開元極於天祐凶愎參㑹黨類殲滅王室從而潰喪譬¶
猶灼火攻蠧蠧盡木焚詎不哀哉跡其殘氣不剛柔情易¶
遷褻則無上怖則生怨借之權則專為禍則廹而近緩¶
相攻急相一此小人常勢也¶
<pb:KR3k0043_WYG_093-22b>¶
　　　論唐宦者　　　　　　　　司馬光¶
宦者用權為國家患其來久矣盖以出入宫禁人主自¶
幼及長與之親狎非如三公六卿進見有時可嚴憚也¶
其間復有性識儇利語言辨給善伺候顔色承迎志趣¶
受命則無違忤之患使令則有稱㥦之效自非上智之¶
主燭知物情慮患深逺侍奉之外不任以事則近者日¶
親逺者日踈甘言悲辭之請有時而從浸潤膚受之愬¶
有時而聴於是黜陟刑賞之政潛移於近習而不自知¶
<pb:KR3k0043_WYG_093-23a>¶
如飲醇酒嗜其味而忘其醉也黜陟刑賞之柄移而國¶
家不危亂者未之有也東漢之衰宦官最為驕横然皆¶
假人主之權依慿城社以濁亂天下未有能刼脇天子¶
如制嬰兒廢置在其手東西出其意使天子畏之若乘¶
虎狼而挾蛇虺如唐世者也所以然者非他漢不握兵¶
唐握兵故也夫寺人之官自三王之世載於詩禮所以¶
謹閨闥之禁通内外之言安可無也顧人主不當與之¶
謀議政事進退士大夫使有威福足以動人耳果或有¶
<pb:KR3k0043_WYG_093-23b>¶
罪小則刑之大則誅之無所寛赦如此雖使之專權孰¶
敢哉豈可不察臧否不擇是非欲草薙而禽獮之能無¶
亂乎是以袁紹行之於前而董卓弱漢崔昌遐襲之於¶
後而朱氏&ZX-111d96;唐雖快一時之忿而國隨以亡是猶惡衣¶
之垢而焚之患木之蠧而伐之其為害豈不益多哉孔¶
子曰人而不仁疾之已甚亂也斯之謂矣¶
　　　五代宦者傳論　　　　　　歐陽修¶
自古宦者亂人之國其源深於女禍女色而已宦者之¶
<pb:KR3k0043_WYG_093-24a>¶
害非一端也盖其用事也近而習其為心也專而忍能¶
以小善中人之意小信固人之心使人主必信而親之¶
待其已信然後懼以禍福而把持之雖有忠臣碩士列¶
于朝廷而人主以為去已踈逺不若起居飲食前後左¶
右之親為可恃也故前後左右者日益親則忠臣碩士¶
日益踈而人主之勢日益孤勢孤則懼禍之心日益切¶
而把持者日益牢安危出其喜怒禍患伏於帷闥則嚮¶
之所謂可恃者乃所以為患也患已深而覺之欲與踈¶
<pb:KR3k0043_WYG_093-24b>¶
逺之臣圖左右之親近緩之則飬禍而益深急之則挾¶
人主以為質雖有聖智不能與謀謀之而不可為為之¶
而不可成至其甚則俱傷而兩敗故其大者亡國其次¶
亡身而使奸豪得借以為資而起至抉其種類盡殺以¶
快天下之心而後已此前所載宦者之禍常如此者非¶
一世也夫為人主者非欲飬禍於内而踈忠臣碩士於¶
外盖其漸積而勢使之然也夫女色之惑不幸而不悟¶
則禍斯及矣使其一悟捽而去之可也宦者之為禍雖¶
<pb:KR3k0043_WYG_093-25a>¶
欲悔悟而勢有不得而去也唐昭宗之事是已故曰深¶
於女禍者謂此也可不戒哉¶
　　　論宋宦　　　　　　　　　朱　熹¶
皇城使有親兵數千人今八廂貌士之屬是也以武臣¶
二員并内侍知都二員掌之本朝只此一項令宦者掌¶
兵而以武臣參之因笑曰此項又制殿前都指揮之兵¶
也¶
　　　天閹説　　　　　　　　　陶宗儀¶
<pb:KR3k0043_WYG_093-25b>¶
世有男子雖娶婦而終身無嗣育者謂之天閹世俗則¶
命之曰黄門晉海西公嘗有此疾北齊李庶生而天閹¶
按黄帝鍼經人有具傷於隂隂氣絶而不起隂不能用¶
然其鬚不去宦者之獨去何也願聞其故岐伯曰宦者¶
去其宗筋傷其衝脉血寫不復皮膚内結唇口不榮故¶
鬚不生又大般若經載五種黄門云梵言扇&ZX-1117e8;(丑背/切)半¶
釋迦唐言黄門其類有五一曰半釋迦總名也有男根¶
用而不生子二曰伊利沙半釋迦此云妬謂他行欲即¶
<pb:KR3k0043_WYG_093-26a>¶
發不見即無亦具男根而不生子三曰扇&ZX-1117e8;半釋迦謂¶
本來男根不滿亦不能生子四曰博义半釋迦謂半月¶
能男半月能女五曰留拿半釋迦此云割謂被割刑者¶
此五種黄門名為人中惡趣受身處然周禮閹人鄭氏¶
註云閹真氣藏者宋趙忠恵帥維揚日幙僚趙參議有¶
婢慧黠盡得儕軰之歡趙昵之婢拒不從疑有異强即¶
之則男子也聞于有司盖身二形前後奸状不一遂寘¶
之極刑近李安民嘗於福州得徐氏處子年十五六交¶
<pb:KR3k0043_WYG_093-26b>¶
際一再漸具男形盖天真未破則彼亦不自知然小説¶
中有池州李氏女及婢添喜事正相類而此外絶未見¶
於古今傳記等書豈以為人之妖而汙筆墨不復載乎¶
晉五行志謂之人痾恵帝時京洛有人兼男女體兩用¶
人道而性尤淫亂此亂&ZX-111c67;所生也玉厯通政經男女兩¶
體主國淫亂而二十八宿真形圖所載心房二星皆兩¶
形與丈夫婦女更為雌䧺此又何耶異物志云靈狸一¶
體自為隂陽故能媚人禇氏遺書曰非男非女之身精¶
<pb:KR3k0043_WYG_093-27a>¶
血散分又曰感以婦人則男脉應診動以男子則女脉¶
順指皆天地不正之氣也右載周宻癸辛雜識¶
　　倖¶
　　　漢佞倖傳論　　　　　　　班　固¶
論曰柔曼之傾意非獨女徳盖亦有男色焉觀籍閎鄧¶
韓之徒非一而董賢之寵尤盛父子並為公卿可謂貴¶
重人臣無二矣然進不由道位過其任莫能有終所謂¶
愛之適足以害之也漢世衰於元成壊於哀平哀平之¶
<pb:KR3k0043_WYG_093-27b>¶
際國多釁矣主疾無嗣弄臣為輔鼎足不彊棟幹微撓¶
一朝帝崩姦臣擅命董賢縊死丁傅流放辜及母后奪¶
位幽廢咎在親便辟所任非仁賢故仲尼著損者三友¶
王者不私人以官殆為此也¶
　　　南史佞倖論　　　　　　　李延夀¶
夫鮑魚芳蘭在於所習中人之性可以上下然則謀於¶
管仲齊桓有召陵之師邇於易牙小白掩陽門之扇夫¶
以覇者一身且有洿隆之别況下於此胡可勝言者乎¶
<pb:KR3k0043_WYG_093-28a>¶
故古之哲王莫不斯慎自漢氏以來年且千祀而近習¶
用事無乏於時莫不官由近親情因狎重至如中書所¶
司掌在機務漢元以令僕用事魏明以監令專權在晉¶
中朝常為重寄故公曽之歎恨於失職于時舍人之任¶
位居九品江左置通事郎管司詔誥其後郎還為侍郎¶
而舍人亦稱通事元帝用琅邪劉超以謹慎居職宋文¶
世秋當周赳並出寒門孝武以來士庶雜選如東海鮑¶
照以才學知名又用魯郡巢尚之江夏王義恭以為非¶
<pb:KR3k0043_WYG_093-28b>¶
選帝遣尚之送尚書四十餘牒宣敕論辯義恭乃歎曰¶
人主誠知人及明帝世阮佃夫之徒專為佞倖矣齊初¶
亦用久勞及以親信闗讞表啟發署詔敕頗渉詞翰者¶
亦為詔文侍郎之局復見侵矣建武世詔命始不闗中¶
書專出舍人省内舍人四人所直四省其下有主書令¶
史舊用武官宋改文吏人數無員莫非左右要宻天下¶
文簿板籍入副其省萬機嚴祕有如尚書外司領武官¶
有制局監外監領器仗兵役亦用寒人爰及梁陳斯風¶
<pb:KR3k0043_WYG_093-29a>¶
未改其四代之被恩倖者今立以為篇以繼前史之作¶
云爾¶
　　　宋恩倖傳論　　　　　　　沈　約¶
夫君子小人物類之通稱蹈道則為君子違之則為小¶
人屠釣卑事也板築賤役也太公起為周師傅說去為¶
殷相非論公侯之世鼎食之資明敭幽仄唯才是與逮¶
乎二漢兹道未革胡廣累世農夫伯始致位公相黄憲¶
牛醫之子叔度名動京師且仕子居朝咸有職業雖七¶
<pb:KR3k0043_WYG_093-29b>¶
葉珥貂見崇西漢而侍中身奉奏事又分掌御服東方¶
朔為黄門侍郎執㦸殿下郡縣掾吏並出豪家負戈宿¶
衛皆由勢族非若晩代分為二塗者也漢末喪亂魏武¶
始基軍中倉卒權立九品盖以論人才優劣非謂世族¶
髙卑因此相沿遂為成法自魏至晉莫之能改州都郡¶
正以才品人而舉世人才升降盖寡徒以憑藉世資用¶
相陵駕都正俗士斟酌時宜品目少多隨事俯仰劉毅¶
所云下品無髙門上品無賤族者也嵗月遷訛斯風漸¶
<pb:KR3k0043_WYG_093-30a>¶
篤凡厥衣冠莫非二品自此以還遂成卑庶周漢之道¶
以智役愚䑓𨽻參差用成等級魏晉以來以貴役賤士¶
庶之科較然有辨夫人君南面九重奥絶陪奉朝夕義¶
隔卿士堦闥之任宜有司存既而恩以狎生信由恩固¶
無可憚之資有易親之色孝建泰始主威獨運空置百¶
司權不外假而刑政紏雜理難遍通耳目所寄事歸近¶
習賞罰之要是謂國權出納王命由其掌握於是方塗¶
結軌輻湊同奔人主謂其身卑位薄以為權不得重曽¶
<pb:KR3k0043_WYG_093-30b>¶
不知䑕憑社貴狐藉虎威外無逼主之嫌内有專用之¶
功勢傾天下未之或寤挾朋樹黨政以賄成鈇鉞瘡痏¶
搆於&ZX-111cf1;笫之曲服冕乘軒出於言笑之下南金圵毳來¶
悉方艚素縑丹珀至皆兼兩西京許史盖不足云晉朝¶
王石未或能比及太宗晩運慮經盛衰權倖之徒慴憚¶
宗戚欲使幼主孤立永竊國權搆造同異興樹禍隙帝¶
弟宗王相繼屠𠞰民忘宋徳雖非一塗寳祚夙傾實由¶
於此嗚呼漢書有恩澤侯表又有佞倖傳今采其名列¶
<pb:KR3k0043_WYG_093-31a>¶
以為恩倖篇云¶
　　　禇淵王儉傳賛　　　　　　南齊書¶
史臣曰禇淵袁粲俱受宋明帝顧託粲既死節於宋氏¶
而淵逄興運世之非責淵者衆矣臣請論之夫湯武之¶
迹異乎堯舜伊吕之心亦非稷&ZX-111b89;降此風規未足為證¶
也自金張世族袁楊鼎貴委質服義皆由漢氏膏腴見¶
重事起於斯魏氏君臨年祚短促服褐前代官成後朝¶
晉氏登庸與之從事名雖魏臣實為晉有故主位雖改¶
<pb:KR3k0043_WYG_093-31b>¶
臣任如初自是世禄之盛習為舊準羽儀所隆人懐羡¶
慕君臣之節徒致虚名貴仕素資皆由門慶平流進取¶
坐至公卿則知殉國之感無因保家之念宜切市朝亟¶
革寵貴方來陵闕雖殊顧盼如一中行智伯未有異遇¶
禇袁當泰始初運清塗已顯數年之間不患無位既以¶
民望而見引亦隨民望而去之夫爵禄既輕有國常選¶
恩非已獨責人以死斯故人主之所同謬世情之過差¶
也¶
<pb:KR3k0043_WYG_093-32a>¶
　　　近倖論　　　　　　　　　李徳裕¶
自古中主以降皆安於近習逺於忠良其主非不知君¶
子可親小人可去而不可改者其弊有二一曰性相近¶
二曰嗜慾深桓靈之主與小人&ZX-111c67;合如水之走下火之¶
就燥皆自然而親結不可解侯覽張讓所以得蔽君也¶
元成二后皆有所嗜吹簫撾鼓之娱微行沈湎之樂非¶
倖臣無以承意非近習無以共歡石顯張敞所以得蠧¶
政也惟人君少欲英明者則能反是如文帝雖有鄧通¶
<pb:KR3k0043_WYG_093-32b>¶
趙談所信者賈誼張釋之袁盎此所謂少欲也武帝雖¶
有韓嫣李延年而所貴者公孫𢎞兒寛卜式此所謂英¶
明也故君聼不惑政無頗纇近則開元初内有姜皎崔¶
滌以極宫中之樂外有姚盧蘇宋以滌天下之政得元¶
成之化享舜禹之名六合晏然千古莫及其故何也倖¶
臣不得干政事也後代能知漢之文武及開元政理之¶
要雖有倖臣亦何害於理哉¶
　　　南史恩倖傳論　　　　　　李延夀¶
<pb:KR3k0043_WYG_093-33a>¶
論曰自宋中世以來宰御朝政萬機碎宻不闗外司尚¶
書八座五曹各有恒任係以九卿六府事存副職至於¶
冠冕搢紳任踈人貴伏奏之務既寢趨走之勞亦息闗¶
宣所寄屬當事有所歸通驛内外切自音㫖若夫竭忠¶
盡節仕子恒圖隨方致用明君盛典舊非本舊因新以¶
成舊者也狎非先狎因踈以成狎者也而任隔情疎殊¶
塗一致權歸近狎異世同揆故環纓歛笏俯仰晨昏瞻¶
幄坐而竦躬陪蘭檻而髙盼探求恩色習覩威顔遷蘭¶
<pb:KR3k0043_WYG_093-33b>¶
變鮑久而彌信因城社之固執開壅之機長主君世振¶
裘持領賞罰事殷能不踰漏宫省咳唾義必先知故窺¶
盈縮於望景獲驪珠於龍睡坐歸聲勢卧震都鄙賄賂¶
日積苞苴嵗通富擬公侯威行州郡制局小司專典兵¶
力雲陛天居亘設蘭綺羽林精卒重屯廣衛至於元戎¶
啟轍武候還麾&ZX-111eaf;迾清道神行按轡督察往來馳騖輦¶
轂驅役分部親承几桉領䕶所攝示總成規若徴兵動¶
衆大興人役優劇逺近斷於外監之心譴辱詆訶恣於¶
<pb:KR3k0043_WYG_093-34a>¶
典事之口抑符緩詔姦偽非一書死為生請謁成市左¶
臂揮金右手刋字紙為銅落筆由利染故門同玉署家¶
號金穴嬙媛侍女燕秦蔡鄭之聲琁池碧沼魚龍雀馬¶
之翫莫不充牣錦室照徹青雲害政傷人於斯為切況¶
乎主幼時昏讒慝亦何可勝也¶
　　　魏書恩倖傳論　　　　　　魏　收¶
夫令色巧言矯情飾貎邀眄睞之利射咳唾之私此盖¶
茍進之常也故甚者刑身瀹子其次䑛痔嘗癰況乃散¶
<pb:KR3k0043_WYG_093-34b>¶
金秦貨輸錢漢爵又何怪哉若夫地窮尊貴嗜欲所攻¶
聖逹其猶病諸中庸固不能免男女性態其揆斯一三¶
代之亡皆是物也據天下之圖持海内之命顧指在意¶
髙下在心此乃夏桀殷紂喪二邦秦母吕雉穢兩國也¶
魏世王叡幸太和之初鄭儼寵孝昌之季主幼於前君¶
稚於後乘間宣淫殆無忌畏樹列朋黨蔽塞天聰髙祖¶
明聖外彰人神繫仰御之有術宗社弗墜肅宗不言垂¶
拱潜濟罕方六合淆然至於隕覆且承顔色竊光寵勢¶
<pb:KR3k0043_WYG_093-35a>¶
等秋風氣同夏日亦何世而不有哉此周旦所以誡其¶
朋詩人是為疾羣小也¶
　　　論桑雍說　　　　　　　　真徳秀(後同/)¶
　　　　(趙孝成王時客有見王曰世所謂桑雍者王/知之乎曰未之聞也曰所謂桑雍者便僻左)¶
　　　　(右之人及優愛孺子也此皆能乘王之醉昏/而求所欲於王者也是能得之於内則大臣)¶
　　　　(為枉法於外矣故日月暉於外其賊/在於内謹備其所憎而禍在於所愛)¶
真氏曰是時建信君以色寵於王客所謂便辟左右之¶
人與優愛孺子者盖指建信而言也桑中有蠧則碨磈¶
<pb:KR3k0043_WYG_093-35b>¶
之形見於外猶人受病於中而癰發於外也便辟佞幸¶
之徒宻近左右熒惑君心君心蠧於内則言行之疵政¶
事之失彰灼外著而不可揜矣夫君徳清明則私謁不¶
得入惟夫沉湎於酒心志昏荒則小人乘之以求所欲¶
既得之於内則大臣屈法以從之於外矣盖大臣之不¶
忠不正者類與近習相表裏故也日月之明而蟾蜍食¶
之喻人君之明而近幸小人能賊之皆禍伏於中而不¶
知也常人之情於所憎惡則謹為之防於其所愛則忽¶
<pb:KR3k0043_WYG_093-36a>¶
焉而莫之備不知禍亂之萌徃徃自所忽始齊威能服¶
勁楚卒之亂齊者三孺而非楚也秦皇能陷彊胡卒之¶
滅秦者中車府令髙而非胡也蟾蜍食月古有是言而¶
月之食初不由此言者特借此以覺悟王心使知近習¶
托身於王而能禍王若蟾蜍托身於月而能食月也其¶
為言也懇至其引喻也深切為人君者觀此可以悚然¶
矣¶
　　　論虞世基等¶
<pb:KR3k0043_WYG_093-36b>¶
按隋煬不道罪浮於紂而裴藴裴矩虞世基諸臣則其¶
飛廉惡來也然今考之藴等所以眩惑其君者初亡他¶
技一惟逄迎上意而已知帝之耽嗜音樂也則請括天¶
下散樂百戯集于京師樂工至三萬餘人於是帝之心¶
蕩於鄭衛哇淫之聲而流連酣宴無有窮極矣知帝之¶
好大喜功也則謂西域諸國富於珍寳請招而誘之使¶
入朝覲而渾厥可平於是帝之心慨然欲為秦皇漢武¶
之事而中國疲弊日趨於亡矣知帝怒薛道衡進頌有¶
<pb:KR3k0043_WYG_093-37a>¶
諷刺之意則組織其罪曰原其情意實為悖逆帝果恱¶
之曰公論其逆妙體本心以其能去已所惡也知帝之¶
怠於政事也則勸五日一視朝曰無效髙祖空自勞苦¶
帝果恱之曰惟有郭衍心與我同以其能順已所欲也¶
其後盜賊四起知帝之意尤所惡聞則四方表奏抑而¶
不逹曰天下何處有許多賊曰䑕竊狗偷行且盡殄於¶
是帝感其言發怒於蘇威致疑於楊義臣切齒於元善¶
逹而賊益猖熾不可復制不一二年隋遂以亡原諸人¶
<pb:KR3k0043_WYG_093-37b>¶
之所以為此者欲以保有寵禄爾而不知國事既敗身¶
無處所何寵禄之可保邪即數人而論之虞世基者又¶
姦之首佞之魁也故魏徴嘗曰梁武偏信朱异以致臺¶
城之辱隋焬偏信虞世基以致江都之禍夫二君之所¶
以信之者由其能適已之欲也孰知其所以適已者祗¶
以禍已歟昔伊尹之告太甲曰有言逆于汝心必求諸¶
道有言遜於汝志必求諸非道盖忠言至論徃徃逆人¶
主之心然揆之理而得則雖忤意而當從姦言邪說徃¶
<pb:KR3k0043_WYG_093-38a>¶
徃順人主之志然揆之理而悖則雖合意而當察人主¶
知此則揣摩之姦不得售而窺伺之計無所施矣¶
　　　論佞¶
按范祖禹曰大禹曰何畏乎巧言令色孔壬孔子曰佞¶
人殆佞人者止於䛕悦順從而已近之必至於殆者何¶
也彼佞人者不知義之所在而惟利之從故也利在君¶
父則從君父利在權臣則附權臣利在敵國則交敵國¶
利在戎狄則親戎狄利之所在則從之利之所去則違¶
<pb:KR3k0043_WYG_093-38b>¶
之於君父何有哉忠臣則不然從義而不從君從道而¶
不從父使君不陷於非義父不入於非道故雖有不從¶
其命将以處君父於安也君有不義不從也而況於權¶
臣乎父有不義不從也而況於他人乎古之佞者其始¶
莫不巧言令色未必有悖逆之心及其患失則無所不¶
至終於弑君亡國者皆始之䛕悦順從者也¶
　　　傳明夷之六四　　　　　　程　頤¶
六四以隂居隂而在隂柔之體處近君之位是隂邪小¶
<pb:KR3k0043_WYG_093-39a>¶
人居髙位以柔邪順於君也六五明夷之君位傷明之¶
主也四以柔邪順從之以固其交夫小人之事君未有¶
由顯明以道合者也必以隠僻之道自結於上右當用¶
故為明顯之所左不當用故為隠僻之所人之手足皆¶
以右為用世謂僻所為僻左是左者隠僻之所也四由¶
隠僻之道深入於君故云入於左腹入腹謂其交深也¶
其交之深故得其心凡奸邪之見信於君皆由奪其心¶
也不奪其心能無悟乎于出門庭既信之於心而後行¶
<pb:KR3k0043_WYG_093-39b>¶
之於外也邪臣之事暗君必先蠱其心而後能行於外¶
　¶
　¶
　¶
　¶
　¶
　¶
　稗編卷九十三¶
