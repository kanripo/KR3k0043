# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.887080
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十四
<pb:KR3k0043_WYG_094-1a>¶
欽定四庫全書¶
　稗編卷九十四　　　　　明　唐順之　撰¶
　　奸¶
　　　仲尼論奸雄　　　　　　　家　語¶
孔子為魯司寇攝行相事有喜色仲由問曰由聞君子¶
禍至不懼福至不喜今夫子得位而喜何也孔子曰然¶
有是言也不曰樂以貴下人乎於是朝政七日而誅亂¶
政大夫少正卯戮之於兩觀之下尸於朝三日門人聞¶
<pb:KR3k0043_WYG_094-1b>¶
之趨而進至者不言其意皆一也子貢後至趨而進曰¶
夫少正卯魯之聞人也今夫子為政而始誅之或者為¶
失乎孔子曰居吾語汝其故天下有大惡者五而盜竊¶
不與焉一曰心逆而險二曰行辟而堅三曰言偽而辨¶
四曰記醜而博五曰順非而澤此五者有一於人則不¶
得免於君子之誅而少正卯皆兼有之故其居處足以¶
掫(音/聚)徒成黨其談説足以飾褒榮衆其彊禦足以反是¶
獨立此乃人之奸雄者也不可以不除夫殷湯誅尹諧¶
<pb:KR3k0043_WYG_094-2a>¶
文王誅潘正周公誅管叔太公誅華士管仲誅付乙子¶
産誅鄧析凡此七子皆異世而同誅者以七子異世而¶
同惡故不可赦也詩曰憂心悄悄愠于羣小小人成羣¶
斯足憂矣¶
　　　八姦論　　　　　　　　　韓　非¶
凡人臣之所道成姦者有八術一曰在同牀何謂同牀¶
曰貴夫人愛孺子便僻好色此人主之所惑也託於燕¶
處之虞乘醉飽之時而求其所欲此必聴之術也為人¶
<pb:KR3k0043_WYG_094-2b>¶
臣者内事之以金玉使惑其主此之謂同牀二曰在旁¶
何謂在旁曰優笑侏儒左右近習此人主未命而唯唯¶
未使而諾諾先意承㫖觀貌察色以先主心者也此皆¶
俱進俱退皆應皆對一辭同軌以移主心者也為人臣¶
者内事比以金玉玩好外為之行不法使之化其主此¶
之謂在旁三曰父兄何謂父兄曰側室公子人主之所¶
親愛也大臣廷吏人主之所與度計也此皆盡力畢議¶
人主之所必聼也為人臣者事公子側室以音聲子女¶
<pb:KR3k0043_WYG_094-3a>¶
收大臣廷吏以辭言處約言事事成則進爵益禄以勸¶
其心使犯其主此之謂父兄四曰養殃何謂養殃曰人¶
主樂美宫室臺池好飾子女狗馬以娛其心此人主之¶
殃也為人臣者盡民力以美宫室臺池重賦歛以飾子¶
女狗馬以娛其主而亂其心從其所欲而樹私利其間¶
此謂養殃五曰民萌何謂民萌曰為人臣者散公財以¶
説民人行小恵以取百姓使朝廷市井皆勸譽已以塞¶
其主而成其所欲此之謂民萌六曰流行何謂流行曰¶
<pb:KR3k0043_WYG_094-3b>¶
人主者固壅其言談希於聴論議易移辯説為人臣者¶
求諸侯之辯士養國中之能説者使之以語其私為巧¶
文之言流行之辭示之以利勢懼之以患害施屬虚辭¶
以壊其主此之謂流行七曰威强何謂威强曰君人者¶
以羣臣百姓為威强者也羣臣百姓之所善則君善之¶
非羣臣百姓之所善則君不善之為人臣者聚帶劒之¶
客養必死之士以彰其威明為已者必利不為已者必¶
死以恐其羣臣百姓而行其私此之謂威强八曰四方¶
<pb:KR3k0043_WYG_094-4a>¶
何謂四方曰君人者國小則事大國兵弱則畏强兵大¶
國之所索小國必聴强兵之所加弱兵必服為人臣者¶
重賦歛盡府庫虚其國以事大國而用其威求誘其君¶
甚者舉兵以聚邉境而制歛於内薄者數内大使以震¶
其君使之恐懼此之謂四方凡此八者人臣之所以道¶
成姦世主所以壅刧失其所有也¶
　　　論人君審奸雄之情　　　　蘇　轍¶
將求御天下之術必先明於天下之情不先明於天下¶
<pb:KR3k0043_WYG_094-4b>¶
之情則與無術何異夫天下之術臣固已畧言之矣而¶
又将竊言其情今使天子皆得賢人而任之雖可以無¶
憂乎其為奸然猶有情焉而不可以不知盖臣聞之人¶
有好為名髙者臨財推之以讓其親見位去之以讓其¶
下進而天子禮焉則以為歡進而不禮焉則雖逼之而¶
不食其禄方為㢘耻之節以髙天下若是而天子不知¶
焉而豢之以厚利則其心赧然有所不平人有好為厚¶
利者見禄而就之以優其身見利而取之以豐其家良¶
<pb:KR3k0043_WYG_094-5a>¶
田大屋惟其與之則可以致其才如是而天子不知焉¶
而彊之以名髙則其心缺然有所不悦於其中人惟無¶
好自勝也好自勝而不少柔之則忿鬬而不和人惟無¶
所相惡也有所相惡而不為少避之則事其私怒而不¶
求成功素剛則無折之也素畏則無彊之也彊之則将¶
不勝而折之則将不振凡此數者皆所以求用其才而¶
不傷其心也然猶非所以馭天下之奸雄盖臣聞之天¶
下之奸雄其為心甚深而其為迹也甚微将營其東而¶
<pb:KR3k0043_WYG_094-5b>¶
形之於西将取其右而擊之於左古之人有欲得其君¶
之權者不求之其君也優游翺翔而聴其君之所欲為¶
使之得其所欲而油然自放以釋天下之權天下之權¶
既去其君而無所歸然後徐起而收之故能取其權而¶
君不之知古之人有為之者李林甫是也夫人既獲此¶
權也則思専而有之専而有之則常恐天下之人從而¶
傾之夫人惟能自固其身而後可以謀人自固之不暇¶
而欲謀人也實難故古之權臣常合天下之争天下且¶
<pb:KR3k0043_WYG_094-6a>¶
相與争而不解則其勢無暇及我是故可以久居而不¶
可去古之人有為之者亦李林甫是也世之人君茍無¶
好善之心幸而有好善之心則天下之小人皆将賣之¶
以為奸何者有好善之名而不察為善之實天下之善¶
固有可以謂之惡而天下之惡固有可以謂之善者彼¶
知吾之欲為善也則或先之以善而終之以惡或有指¶
天下之惡而飾之以善古之人有為之者石顯是也人¶
之将欲為此釁也将欲建此事也必先得於其君欲成¶
<pb:KR3k0043_WYG_094-6b>¶
事而君有所不恱則事不可以成故古之奸雄刧之以¶
其所必不能其所必不能者不可為也則将反而從吾¶
之所欲為古之人有為之者驪姬之說獻公使之老而¶
避禍是也此數者天下之至情故聖人見其初而求其¶
終聞其聲而推其形盖惟能察人於無故之中故天下¶
莫能欺何者無故者必有其故也古者明王在上天下¶
之小人伏而不見夫小人者豈其能無意於天下也舉¶
而見其情發而中其病是以愧耻退縮而不敢進臣欲¶
<pb:KR3k0043_WYG_094-7a>¶
天子明知君子之情以養當世之賢公名卿而深察小¶
人之病以絶其自進之漸此亦天下之至明也¶
　　　論大臣去小人之難　　　　蘇　軾(後同/)¶
以義正君而無害於國可謂大臣矣天下不幸而無明¶
君使小人執其權當此之時天下之忠臣義士莫不欲¶
奮臂而擊之夫小人者必先得於其君而自固於天下¶
是故法不可擊擊之而不勝身死其禍止於一身擊之¶
而勝君臣不相安天下必亡是以春秋之法不待君命¶
<pb:KR3k0043_WYG_094-7b>¶
而誅其側之惡人謂之叛晉趙鞅入于晉陽以叛是也¶
世之君子将有志于天下欲扶其衰而救其危者必先¶
計其後而為可居之功其濟不濟則命也是故功成而¶
天下安之今小人君不誅而吾誅之則是侵君之權而¶
不可居之功也夫既已侵君之權而能北面就人臣之¶
位使君不吾疑者天下未嘗有也國之有小人猶人之¶
有癭今人之癭必生於頸而附於咽是以不可去有賤¶
丈夫者不勝其忿而決去之是以去疾而得死漢之亡¶
<pb:KR3k0043_WYG_094-8a>¶
唐之滅由此故也自桓靈之後至於獻帝天下之權歸¶
於内豎賢人君子進不容於朝退不容於野天下之怒¶
可謂極矣當此之時議者以為天下之患獨在宦官宦¶
官去則天下無事然竇武何進之徒擊之不勝止於身¶
死袁紹擊之而勝漢遂以亡唐之衰也其迹亦大類此¶
自輔國元振之後天子之廢立聴於宦官當此之時士¶
大夫之論亦惟宦官之為去然而李訓鄭注元載之徒¶
擊之不勝止於身死至於崔昌遐擊之而勝唐亦以亡¶
<pb:KR3k0043_WYG_094-8b>¶
方其未去是纍然者癭而已矣及其既去則潰裂四出¶
而繼之以死何者此侵君之權而不可居之功也且為¶
人臣而不顧其君捐其身於一決以快天下之望亦已¶
危矣故其成則為袁為崔敗則為何竇為訓注然則忠¶
臣義士亦奚取於此哉夫竇武何進之亡天下悲之以¶
為不幸然亦幸而不成使其成也二子者将何以居之¶
故曰以義正君而無害於國可謂大臣矣¶
　　　又¶
<pb:KR3k0043_WYG_094-9a>¶
天下之權在於小人君子之欲擊之也不亡其身則亡¶
其君然則是小人者終不可去乎聞之曰廹人者其智¶
淺廹於人者其智深非才有不同所居之勢然也古之¶
為兵者圍師勿遏窮寇勿追誠恐其知死而致力則雖¶
有衆無所用之故曰同舟而遇風則胡越可使相救如¶
左右手小人之心自知其負天下之怨而君子之莫吾¶
赦也則将日夜為計以備一旦卒然不可測之患今君¶
子又從而疾惡之是以其謀不得不深其交不得不合¶
<pb:KR3k0043_WYG_094-9b>¶
交合而謀深則其致毒也忿戾而不可解故凡天下之¶
患起於小人而成於君子之速之也小人在内君子在¶
外君子為客小人為主主未發而客先焉則小人之詞¶
直而君子之勢近於不順直則可以欺衆而不順則難¶
以令其下故昔之舉事者常以中道而衆散以至於敗¶
則其理豈不甚明哉若夫智者則不然内以自固其君¶
子之交而厚集其勢外以陽浮而不逆於小人之意以¶
待其間寛之使不吾疾狃之使不吾慮啖之以利以昏¶
<pb:KR3k0043_WYG_094-10a>¶
其智順適其意以殺其怒然後待其發而乘其隙推其¶
墜而挽其絶故其用力也約而無後患莫為之先故君¶
不怒而勢不偪如此者功成而天下安之今夫小人急¶
之則合寛之則散是從古以然也見利不能不争見患¶
不能不避無信不能不相詐無禮不能不相瀆是故其¶
交易間其黨易破也而君子不務寛之以待其變而急¶
之以合其交亦已過矣君子小人雜居而未決為君子¶
之計者莫若深交而無為茍不能深交而無為則小人¶
<pb:KR3k0043_WYG_094-10b>¶
倒持其柄而乘吾隙昔漢髙之亡以天下屬平勃及髙¶
后臨朝擅王諸吕廢黜劉氏平日縱酒無一言及用陸¶
賈計以千金交歡絳侯卒以此誅諸吕定劉氏使此二¶
人者而不相能則是将相相攻之不暇而何暇及於劉¶
吕之存亡哉故其説曰将相和調則士豫附士豫附則¶
天下雖有變而權不分嗚呼知此其足以為大臣矣夫¶
　　　論魏武遺令　　　　　　　司馬光¶
司馬光言於劉安世曰昨夕㸔三國志識破一事因㑹¶
<pb:KR3k0043_WYG_094-11a>¶
取三國志及文選示安世乃理㑹武帝遺令也光曰遺¶
令之意何如安世曰曹公平生奸至此盡矣故臨死諄¶
諄作此令也光曰不然此乃操之微意也遺令者世所¶
謂遺囑也必擇𦂳要言語付囑子孫至若纎細不要𦂳¶
之事則或不暇矣且操身後之事有大於禪代者乎今¶
操之遺令諄諄百言下至分香賣履之事家人婢妾處¶
置詳盡無一語語及禪代之事其意若曰禪代之事自¶
是子孫所為吾未嘗教為之是實以天下遺子孫而身¶
<pb:KR3k0043_WYG_094-11b>¶
享漢臣之名此遺令之意歴千百年無人識得昨夕偶¶
窺破之¶
　　　論奸臣盜國　　　　　　　真徳秀(後同/)¶
按自古奸臣欲盜其君之國非挾宫闈之助合左右之¶
交則不能獨為故寒浞之相羿也行媚於内而施賂於¶
外内外盤結無一發其奸者然後得以愚弄上下而恣¶
其所欲為使羿無從禽之荒則兹心未惛猶有時而覺¶
也故又娱羿于田使之馳騁弋獵以汨亂其精神顛倒¶
<pb:KR3k0043_WYG_094-12a>¶
其志慮於是詐慝之謀得立而取羿之國戕羿之身若¶
反手然當有夏之時風俗淳質已有巧於簒盜如寒浞¶
者況後世哉是以虞周君臣更相勑戒曰無逸遊無耽¶
樂以此為防後世猶有湛于酒色而舉國授人如漢成¶
帝者¶
　　　觀奸臣忠臣¶
自昔忠臣欲其君之賢且明者必勸之以躬攬萬機日¶
臨羣臣如太陽之燭萬物輝光所發無所不被然後已¶
<pb:KR3k0043_WYG_094-12b>¶
得以輸其忠誠而措天下於安自昔奸臣欲其君之愚¶
且暗者必勸之以深居宫省託耳目於左右之便嬖而¶
下情之隠伏政令之得失一無所覩然後已得以肆其¶
奸慝而擠天下于亡忠臣奸臣之分亦觀於是而已矣¶
　　　論小人竊寵¶
按自昔小人将竊權寵必先窺伺主意而迎合之盖人¶
主好惡不同喜怒難必非潛觀密測得其指意則無以¶
為容悦取媚之地故薛公事齊王王有愛姬七未知所¶
<pb:KR3k0043_WYG_094-13a>¶
立薛公獻七珥美其一明日視美珥所在請立以為夫¶
人王從之申不害相韓昭侯昭侯謀之以事甲子未知¶
侯之所欲也則使同列二人先陳其計微視昭侯所悦¶
而言之昭侯大悦奸臣事君多合少忤者以其能覘上¶
意所在故也石顯之見信于漢元盖用此術¶
　　　論傾擠之術¶
　　　　(賈充與任愷皆為帝所寵任充欲専名勢而/忌愷乃薦愷為吏部尚書愷侍覲轉希充因)¶
　　　　(與荀朂等承間共譖之/愷因是得罪廢於家)¶
<pb:KR3k0043_WYG_094-13b>¶
按小人之害君子其情狀非一當庸闇之主則顯擠之¶
恭顯之於蕭望之是也當材明之主則隂排之賈充之¶
於任愷是也晉武雖未得為賢君然非庸闇者比又愷¶
亦為帝寵任而充欲傾之則亦難矣故前稱其忠正宜¶
在東宫是欲奪其侍中之職使不得在左右也計既不¶
行又薦之為吏部尚書天官之任重矣然職在銓衡非¶
若侍中之近宻也其計既行遂以事擠之而斥廢焉其¶
亦可謂巧也已昔趙堯欲奪周昌御史大夫之位則勸¶
<pb:KR3k0043_WYG_094-14a>¶
髙帝為趙王如意擇貴强相而因薦昌公孫𢎞嫉董仲¶
舒欲黜之于外則言於武帝使為膠西相盖髙帝孝武¶
皆明君也而周昌仲舒之賢亦見知于二帝使二人誣¶
之以罪而顯擠之未必見從惟其陽借薦譽之名而隂¶
施排擯之術故雖二帝之明有弗察焉此賈充之計所¶
以得行於晉武也¶
　　　論奸臣専國¶
按奸臣之専國必先布置私人使居權要之地任擊搏¶
<pb:KR3k0043_WYG_094-14b>¶
之權而去其異已者然後得以肆行而無忌當林甫時¶
所用以為御史者必皆其黨與也故趙奉璋欲言其罪¶
則林甫亟諷御史劾而殺之奸臣之權至於能僇言者¶
則無所不可者矣故明君在上既擇天下英賢委以股¶
肱之任而又選公清直亮之士使為耳目之官二者交¶
舉其職而無阿黨朋比之私則綱紀張治道立矣¶
　　　論奸臣一言貽禍¶
按一言䘮邦者昔聞之矣一言而遺禍數百載者有之¶
<pb:KR3k0043_WYG_094-15a>¶
乎曰有之如林甫之請任蕃将是也盖自禄山反唐幾¶
亡肅宗雖﨑嶇中興而兩河之地半為降虜所有更相¶
傳襲終唐之世不能取藩鎮跋扈動輙舉兵内嚮唐卒¶
以是失天下五代之亂生人肝腦盡矣至於本朝然後¶
收方鎮之權天下合於一自天寶末迄建隆初凡二百¶
有七年推原禍本由林甫以蕃将代漢将故也彼其用¶
心不過欲杜節度使入相之階以久已權而中國板蕩¶
生民塗炭遂自兹始自昔奸臣之禍天下未有若是其¶
<pb:KR3k0043_WYG_094-15b>¶
酷者也¶
　　　論李林甫　　　　　　　　孫之翰¶
帝王之命輔相或自知其人或大臣所薦然必名徳有¶
素才能已試者始可協天下之望林甫先圖郎官源乾¶
曜薄其無才行不許郎官不可為則其人不賢衆所知¶
矣及宇文融引之為黨歴中丞侍郎無一善績可稱雖¶
為韓休所薦休之言亦未能必信於主但武妃力士内¶
為之助遂至大用爾假如明皇以林甫是韓休所薦有¶
<pb:KR3k0043_WYG_094-16a>¶
一時之名其言可信豈不思武妃力士已之嬖寵者也¶
林甫為近臣能使嬖寵者為之言則其人奸佞可知也¶
假如惑嬖寵之言不辨其奸佞林甫既相之後能議何¶
政謀何事況不知學術素無行實凡百奏請但迎意希¶
㫖以取恩寵爾凡人臣奏請之事若有合於主意須經¶
世濟民道理明白始可無疑若事事合於主意是明有¶
所希㫖而然也況本因嬖寵所用又奏請之事皆合巳¶
意帝王之稍明理道者豈不覆慮其事也況明皇不為¶
<pb:KR3k0043_WYG_094-16b>¶
不明一日昬惑都無念慮遂使姦臣擅權終亂天下則¶
嬖寵之為患也如此夫帝王荷宗社之重生靈之命不¶
得賢輔何以興起治道保固邦國求賢輔無他術必取¶
名徳有素才能已試者可矣若名徳未著才能未彰但¶
取嬖寵之言命之以迎意希㫖任之是上忘宗社之重¶
下輕生靈之命欲天下不亂不可得也林甫任用寖久¶
内則起大獄引楊國忠使倚貴妃勢以害善良致其權¶
力外則保任蕃将使専節制利其夷狄賤類無入相之¶
<pb:KR3k0043_WYG_094-17a>¶
路養成祿山凶禍則天寶之亂林甫致之也噫天子一¶
聴嬖寵之言任奸人相國以其迎意希㫖而寵之遂起¶
大亂於已罹播遷之苦於民陷死亡之難後之人君得¶
不深戒¶
　　　東漢朋黨論　　　　　　　范　&ZX-11187d;¶
孔子曰性相近也習相逺也言嗜惡之本同而遷染之¶
塗異也夫刻意則行不肆牽物則其志流是以聖人導¶
人理性裁抑宕佚慎其所與節其所偏雖情品萬區質¶
<pb:KR3k0043_WYG_094-17b>¶
文異數至於陶物振俗其道一也叔末澆訛王道陵缺¶
而猶假仁以效已慿義以濟功舉中於理則梁强褫氣¶
片言違正則厮臺解情盖前哲之遺塵有足求者覇徳¶
既衰狙詐萌起彊者以决勝為雄弱者以詐劣受屈至¶
有畫半策而綰萬金開一說而錫琛瑞或起徒歩而仕¶
執珪解草衣以升卿相士之飾巧馳辯以要能釣利者¶
不期而景從矣自是愛尚相奪與時回變其風不可留¶
其弊不能反及漢祖杖劒武夫勃興憲令寛賒文禮簡¶
<pb:KR3k0043_WYG_094-18a>¶
濶緒餘四豪之烈人懐凌上之心輕死重氣怨恵必讎¶
令行私庭權移匹庻任俠之方成其俗矣自武帝以後¶
崇尚儒學懐經協術所在霧㑹至有石渠分争之論黨¶
同伐異之説守文之徒盛於時矣至王莽専偽終於簒¶
國忠義之流恥見纓紼遂乃榮華丘壑甘足枯槁雖中¶
興在運漢徳重開而保身懐方彌相慕襲去就之節重¶
於時矣逮桓靈之間主荒政繆國命委於閽寺士子羞¶
與為伍故匹夫抗憤處士横議遂乃激揚名聲互相題¶
<pb:KR3k0043_WYG_094-18b>¶
拂品覈公卿裁量執政婞直之風於斯行矣夫上好則¶
下必甚矯枉故直必過其理然矣若范滂張儉之徒清¶
心忌惡終陷黨議不其然乎初桓帝為蠡吾侯受學於¶
甘陵周福及即位帝擢福為尚書時同郡河南尹房植¶
有名當朝鄉人為之謡曰天下規矩房伯武因師獲印¶
周仲進二家賔客互相譏揣遂各樹朋徒漸成尤隙由¶
是甘陵有南北部黨人之議自此始矣後汝南太守宗¶
資任功曹范滂而南陽太守成瑨亦委功曹岑晊二郡¶
<pb:KR3k0043_WYG_094-19a>¶
又為謡曰汝南太守范孟博南陽宗資主畫諾南陽太¶
守岑公孝𢎞農成瑨但坐笑因此流言轉入太學諸生¶
三萬餘人郭林宗賈偉節為其冠竝與李膺陳蕃王暢¶
更相褒重學中語曰天下模楷李元禮不畏强禦陳仲¶
舉天下俊秀王叔茂又渤海公族進階扶風魏齊卿竝¶
危言深論不隠豪强自公卿以下莫不畏其貶議屣履¶
到門時河内張成善説風角推占當赦遂教子殺人李¶
膺為河南尹督捉收捕既而逢宥獲免膺愈懐憤疾竟¶
<pb:KR3k0043_WYG_094-19b>¶
案殺之初成以方伎交通宦官帝亦頗誶其占成弟子¶
牢修因上書誣告膺等養太學游士交結諸郡生徒更¶
相驅馳共為部黨誹訕朝廷疑亂風俗於是天子震怒¶
班下郡國逮捕黨人布吿天下使同忿疾遂收執膺等¶
其辭所連及陳寔之徒二百餘人或有逃遁不獲皆懸¶
金購募使者四出相望於道明年尚書霍諝城門校尉¶
竇武竝表為請帝意稍解乃皆赦歸田里禁錮終身而¶
黨人之名猶書三府自是正直廢放邪枉熾結海内希¶
<pb:KR3k0043_WYG_094-20a>¶
風之流遂共相摽搒指天下名士為之稱號上曰三君¶
次曰八俊次曰八顧次曰八及次曰八厨猶古之八元¶
八凱也竇武劉淑陳蕃為三君君者言一世之所宗也¶
李膺荀昱杜密王暢劉祐魏朗趙典朱寓為八俊俊者¶
言人之英也郭林宗宗慈巴肅夏馥范滂尹勲蔡衍羊¶
陟為八顧顧者言能以徳行引人者也張儉岑晊劉表¶
陳翔孔昱范康檀敷翟超為八及及者言其能導人追¶
宗者也度尚張邈王考劉儒胡母班秦周蕃嚮王章為¶
<pb:KR3k0043_WYG_094-20b>¶
八厨厨者言能以財救人者也又張儉鄉人朱平承望¶
中常侍侯覽意㫖上書告儉與同鄉二十四人别相署¶
號共為部黨圖危社稷以儉及檀彬禇鳯張肅薛蘭馮¶
禧魏𤣥徐乾為八俊田林張隠劉表薛郁王訪劉祗宣¶
靖公緒恭為八顧朱楷田槃疎耽薛敦宋布唐龍嬴咨¶
宣褒為八及刻石立碑共為部黨而儉為之魁靈帝詔¶
刋章捕儉等大長秋曹節因此諷有司奏捕前黨故司¶
空虞放太僕杜密長樂少府李膺司𨽻校尉朱寓潁川¶
<pb:KR3k0043_WYG_094-21a>¶
太守巴肅沛相荀昱河内太守魏朗山陽太守翟超任¶
城相劉儒太尉掾范滂等百餘人皆死獄中餘或先殁¶
不及或亡命獲免自此諸為怨隙者因相陷害睚眦之¶
忿濫入黨中又州郡承㫖或有未嘗交闗亦罹禍毒其¶
死徙廢禁者六七百人熹平五年永昌太守曹鸞上書¶
大訟黨人言甚方切帝省奏大怒即詔司𨽻益州檻車¶
收鸞送槐里獄掠殺之扵是又詔州郡更考黨人門生¶
故吏父子兄弟其在位者免官禁錮爰及五屬光和二¶
<pb:KR3k0043_WYG_094-21b>¶
年上禄長和海上言禮從祖兄弟别居異財恩義已輕¶
服屬疎末而今黨人錮及五族既乖典訓之文有謬經¶
常之法帝覽而悟之黨錮自從祖以下皆得解釋中平¶
元年黄巾賊起中常侍吕彊言於帝曰黨錮久積人情¶
多怨若久不赦宥輕與張角合謀為變滋大悔之無救¶
帝懼其言乃大赦黨人誅徙之家皆歸故郡其後黄巾¶
遂盛朝野崩離綱紀文章蕩然矣凡黨人事始自甘陵¶
汝南成於李膺張儉海内塗炭二十餘年諸所蔓衍皆¶
<pb:KR3k0043_WYG_094-22a>¶
天下之善士¶
　　　五代史六臣傳論　　　　　歐陽修(後同/)¶
甚哉白馬之禍悲夫可為流涕者矣然士之生死豈其¶
一身之事哉初唐天祐三年梁王欲以嬖吏張廷範為¶
太常卿唐宰相裴樞以謂太常卿唐常以清流為之廷¶
範乃梁客将不可梁王由此大怒曰吾常謂裴樞純厚¶
不陷浮薄今亦為此耶是嵗四月彗出西北掃文昌軒¶
轅天市宰相柳璨希梁王㫖歸其譴扵大臣於是左僕¶
<pb:KR3k0043_WYG_094-22b>¶
射裴樞獨孤損右僕射崔逺守太保致仕趙崇兵部侍¶
郎王贊工部尚書王溥吏部尚書陸扆皆以無罪貶同¶
日賜死于白馬驛凡縉紳之士與唐而不與梁者皆誣¶
以朋黨坐貶死者數百人而朝廷為之一空明年三月¶
唐哀帝遜位扵梁遣中書侍郎同中書門下平章事張¶
文蔚為冊使禮部尚書蘇循為副中書侍郎同中書門¶
下平章事楊渉為押傳國寳使翰林學士中書舍人張¶
策為副御史大夫薛貽矩為押金寶使尚書左丞趙光¶
<pb:KR3k0043_WYG_094-23a>¶
逢為副四月甲子文蔚等自上源驛奉冊寶乘輅車導¶
以金吾仗衛太常鹵簿朝梁于金祥殿梁王衮冕南面¶
臣文蔚臣循奉冊升殿進讀已臣渉臣策奉傳國璽臣¶
貽矩臣光逢奉金寳以次升進讀已降率文武臣百官¶
北面舞蹈再拜賀夫一太常卿與社稷孰為重使樞等¶
不死尚惜一卿其肯以國與人乎雖樞等之力未必能¶
存唐然必不亡唐而獨存也嗚呼唐之亡也賢人君子¶
既與之共盡其餘在者皆庸懦不肖傾險獪猾趨利賣¶
<pb:KR3k0043_WYG_094-23b>¶
國之徒也不然安能蒙耻忍辱於梁庭如此哉作唐六¶
臣傳¶
　　　五代史朋黨論¶
嗚呼始為朋黨之論者誰歟甚乎作俑者也真可謂不¶
仁之人哉予嘗至繁城讀魏受禪碑見漢之羣臣稱魏¶
功徳而大書深刻自列其姓名以夸耀于世又讀梁實¶
録見文蔚等所為如此未嘗不為流涕也夫以國予人¶
而自夸耀及遂相之此非小人孰能為也漢唐之末舉¶
<pb:KR3k0043_WYG_094-24a>¶
其朝皆小人也而其君子者何在哉當漢之亡也先以¶
朋黨禁錮天下賢人君子而立其朝者皆小人也然後¶
漢從而亡及唐之亡也又先以朋黨盡殺朝廷之士而¶
其餘存者皆庸懦不肖傾險之人也然後唐從而亡夫¶
欲空人之國而去其君子者必進朋黨之説欲孤人主¶
之勢而蔽其耳目者必進朋黨之説欲奪國而與人者¶
必進朋黨之説夫為君子者固常寡過小人欲加之罪¶
則有可誣者有不可誣者不能遍及也至欲舉天下之¶
<pb:KR3k0043_WYG_094-24b>¶
善求其類而盡去之惟指以為朋黨耳故親戚故舊謂¶
之朋黨可也交游執友謂之朋黨可也宦學相同謂之¶
朋黨可也門生故吏謂之朋黨可也是數者皆其類也¶
皆善人也故曰欲空人之國而去其君子者惟以朋黨¶
罪之則無免者矣夫善善之相樂以其類同此自然之¶
理也故聞善者必相稱譽稱譽則謂之朋黨得善者必¶
相薦引薦引則謂之朋黨使人聞善不敢譽則人主之¶
耳不聞有善于下矣見善不敢薦則人主之目不得見¶
<pb:KR3k0043_WYG_094-25a>¶
善人矣善人日逺而小人日進則為人主者倀倀然誰¶
與之圖治安之計哉故曰欲孤人主之勢而蔽其耳目¶
者必用朋黨之説也一君子存羣小人雖衆必有所忌¶
而有所不敢為惟空國而無君子然後小人得肆志於¶
無所不為則漢魏唐之際是也故曰可奪國而與人者¶
由其國無君子空國而無君子由以朋黨而去之也嗚¶
呼朋黨之説人主可不察哉傳曰一言可以䘮邦者其¶
是之謂與可不鑒哉可不戒哉¶
<pb:KR3k0043_WYG_094-25b>¶
　　　續朋黨論　　　　　　　　蘇　軾¶
歐陽子曰小人欲空人之國必進朋黨之説嗚呼國之¶
将亡此其徴歟禍莫大於權之移人而君莫危於國之¶
有黨有黨則必争争則小人者必勝而權之所歸也君¶
安得不危哉何以言之君子以道事君人主必敬之而¶
疎小人唯予言而莫予違人主必狎之而親疎者易間¶
而親者難暌也而君子者不得志則奉身而退樂道不¶
仕小人者不得志則徼倖復用唯怨之報此其所以必¶
<pb:KR3k0043_WYG_094-26a>¶
勝也盖嘗論之君子如嘉禾也封植之甚難而去之甚¶
易小人如惡草也不種而生去之復蕃世未有小人不¶
除而治者也然去之為最難斥其一則援之者衆盡其¶
類則衆之致怨也深小者復用而肆威大者得志而竊¶
國善人為之掃地世主為之屏息譬之斷蛇不死刺虎¶
不斃其傷人則愈多矣齊田氏魯季孫是已齊魯之執¶
事莫匪田季之黨也歴數君不忘其誅而卒之簡公弑¶
昭哀失國小人之黨其不可除也如此而漢黨錮之獄¶
<pb:KR3k0043_WYG_094-26b>¶
唐白馬之禍忠義之士斥死無餘君子之黨其易盡也¶
如此使世主知易盡者之可戒而不可除者之可懼則¶
有瘳矣且夫君子者世無若是之多也小人亦無若是¶
之衆也凡才智之士鋭扵功名而嗜於進取者隨所用¶
耳孔子曰仁者安仁智者利仁未必皆君子也冉有從¶
夫子則為門人之選從季氏則為聚歛之臣唐柳宗元¶
劉禹錫使不陷叔文之黨其髙才絶學亦足以為唐名¶
臣矣昔欒懐子得罪於晉其黨皆出奔樂王鮒謂范宣¶
<pb:KR3k0043_WYG_094-27a>¶
子曰盍反州綽邢蒯勇士也宣子曰彼欒氏之勇也余¶
何獲焉王鮒曰子為彼欒氏乃子之勇也嗚呼宣子早¶
從王鮒之言豈獨獲二子之勇且安有曲沃之變哉愚¶
以為治道去泰甚耳茍黜其首惡而貸其餘使才者不¶
失富貴不才者無以致憾将為吾用之不暇又何怨之¶
報乎人之所以為盜者衣食不足耳農夫市人焉保其¶
不為盜而衣食既足盜豈有不能返農夫市人也哉故¶
善除盜者開其衣食之門使復其業善除小人者誘以¶
<pb:KR3k0043_WYG_094-27b>¶
富貴之道使隳其黨以力取威勝者盖未嘗不反為所¶
噬也曹參之治齊曰慎無擾獄市獄市奸人之所容也¶
知此亦庻幾於善治矣奸固不可長而亦不可不容也¶
若姦無所容君子豈久安之道哉牛李之黨徧天下而¶
李徳裕以一夫之力欲窮其類而致之必死此其所以¶
禍不旋踵罹仇人之禍也奸臣復熾忠義益衰以力取¶
威勝者果不可耶愚是以續歐陽子之説而為君子小¶
人之戒¶
<pb:KR3k0043_WYG_094-28a>¶
　　　論聚歛之臣　　　　　　　真徳秀¶
開元聚歛之臣始之以宇文融繼之以韋堅又繼之以¶
王鉷又終之以楊釗是四人者皆以掊剋取媚於上而¶
結怨扵下所謂國之鬼蜮而民之蟊賊也明皇以其奉¶
已之欲悦而寵之不知其失民心而蠧國脉也夫千艘¶
雲集萬貨山積可謂一時之盛觀矣而竭人屋廬發人¶
丘墓悲嗟慘慽之状帝不得而見也呼號慟哭之聲帝¶
不得而聞也且有田則有租有身則有庸有户則有調¶
<pb:KR3k0043_WYG_094-28b>¶
天下之田有常數則租亦有常數天下之人有常數則¶
庸亦有定數户調亦然安得常賦之外又有億萬之入¶
以供上之横費乎奸臣敢扵欺罔而帝不之察徒見府¶
庫充羡而侈欲日滋賜後宮賜外戚者無復限極不思¶
一錢寸縷皆百姓之脂膏血食也何忍以糞土視之乎¶
異時邉将騁兵府庫之藏悉為賊有而王鉷楊釗之徒¶
亦皆身被極刑家無噍類然後知貨悖而入者必悖而¶
出聚歛之臣其罪甚於盜臣也吁可戒哉¶
<pb:KR3k0043_WYG_094-29a>¶
　　　論元賄　　　　　　　　　葉子竒¶
元初法度猶明尚有所憚未至於汎濫自秦王巴延専¶
政臺憲官皆諧價而得往往至數千緡及其分廵競以¶
事勢相漁獵而償其直如唐之債帥之比扵是有司承¶
風上下賄賂公行如市蕩然無復紀綱矣肅政㢘訪司¶
官所至州縣各帶庫子檢鈔秤銀殆同市道矣春秋傳¶
曰國家之敗由官邪也官之失徳寵賂彰也豈不信夫¶
治天下者不使利遺一孔亦必致敗豈惟名爵獨然末¶
<pb:KR3k0043_WYG_094-29b>¶
流之竭當窮其源枝葉之枯必在根本元朝末年官貪¶
吏汚始因蒙古色目人罔然不知㢘恥之為何物其問¶
人討錢各有名目所屬始參曰拜見錢無事白要曰撒¶
花錢逢節曰追節錢生辰曰生日錢管事而索曰常例¶
錢送迎曰人情錢勾追曰齎發錢論訴曰公事錢覓得¶
錢多曰得手除得州美曰好地分補得職近曰好窠窟¶
漫不知忠君愛民之為何事也¶
　　簒¶
<pb:KR3k0043_WYG_094-30a>¶
　　　論寒浞　　　　　　　　　左　傳¶
晉魏絳曰昔有夏之方衰也后羿自鉏遷于窮石因夏¶
民以代夏政恃其射也不修民事而淫于原獸棄賢人¶
而用寒浞寒浞伯明氏之讒子弟也伯明后寒棄之夷¶
羿收之信而使之以為已相浞行媚于内而施賂於外¶
愚弄其民而娱羿于田樹之詐慝以取其國家外内咸¶
服羿猶不悛将歸自田家衆殺而烹之浞因羿室¶
　　　論曹操鬼蜮　　　　　　　蘇　軾¶
<pb:KR3k0043_WYG_094-30b>¶
孔文舉以英偉冠世之資師表海内意所予奪天下從¶
之此人中龍也而曹操隂賊險狠特鬼蜮之雄者耳其¶
勢不兩立非公誅操則操害公此理之常而前史乃謂¶
公負其髙氣志在靖難而才疎意廣訖無成功此盖當¶
時奴婢小人論公之語公之無成天也使天未欲亡漢¶
公誅操如殺狐兎何足道哉世之稱人豪者才氣各有¶
髙卑然皆以臨難不懼談笑就死為雄操以病亡子孫¶
滿前而咿嬰涕泣留連妾婦分香賣履區處衣物平生¶
<pb:KR3k0043_WYG_094-31a>¶
奸偽死見真性世以成敗論人物故操得在英雄之列¶
而公見謂才疎意廣豈不悲哉操平生畏劉備而備以¶
公知天下有已為喜天若祚漢公使備誅操無難也¶
　　　論司馬懿　　　　　　　　唐太宗¶
制曰夫天地之大黎元之本邦國之貴元首為先治亂¶
無常興亡有運是故五帝之上居萬乘以為憂三王已¶
來處其憂以為樂競智力争利害大小相吞强弱相襲¶
逮乎魏室三方鼎峙干戈不息氛霧交飛宣王以天挺¶
<pb:KR3k0043_WYG_094-31b>¶
之資應期佐命文以纘治武以稜威用人如在已求賢¶
若不及情深阻而莫測性寛綽而能容和光同塵與時¶
舒卷戢鱗潛翼思屬風雲飾忠扵已詐之心延安於将¶
危之命觀其雄畧内斷英猷外決殄公孫於百日擒孟¶
達於盈旬自以兵動若神謀無再計矣既而擁衆西舉¶
與諸葛相持抑其甲兵本無鬭志遺其巾幗方發憤心¶
杖節當門雄圖頓屈請戰千里詐欲示威且秦蜀之人¶
勇懦非敵夷險之路勞逸不同以此争功其利可見而¶
<pb:KR3k0043_WYG_094-32a>¶
反閉軍固壘莫敢争鋒生實怯而未前死虚疑而猶遁¶
良将之道失在斯乎文帝之世輔翼權重許昌同蕭何¶
之委崇華甚霍光之寄當謂竭誠盡節伊傅可齊及明¶
帝将終棟梁是屬受遺二主佐命三朝既承忍死之託¶
曽無殉生之報天子在外内起甲兵陵土未乾遽相誅¶
戮貞臣之體寧若此乎盡善之方以斯為惑夫征討之¶
策豈東智而西愚輔佐之心何前忠而後亂故晉明掩¶
面恥欺偽以成功石勒肆言笑奸回以定業古人有云¶
<pb:KR3k0043_WYG_094-32b>¶
積善三年知之者少為惡一日聞於天下可不謂然乎¶
雖自隠過當年而終見&ZX-111ac0;後代亦猶竊鐘掩耳以衆人¶
為不聞銳意盜金謂市中為莫覩故知貪於近者則遺¶
逺溺扵利者則傷名若不損已以益人則當禍人而福已¶
順理而舉易為力背時而動難為功況以未成之晉基¶
逼有餘之魏祚雖復道格區宇徳被蒼生而天未啟時¶
寶位猶阻非可以智競不可以力争雖則慶流後昆而¶
身終於北面矣¶
<pb:KR3k0043_WYG_094-33a>¶
　　　又　　　　　　　　　　　蘇　轍¶
世之説者曰司馬仲達之於魏則曹孟徳之於漢也是¶
不然二人智勇權畧則同而所處則異漢自董卓之後¶
内潰外叛獻帝奔走困踣之不暇帝王之勢盡矣獨其¶
名在耳曹公假其名號以服天下擁而植之許昌建都¶
邑征叛逆皆曹公也雖使終身奉獻帝率天下而朝之¶
天下不歸漢而歸魏者十室而九矣曹公誠能安而俟¶
之使天命自至雖文王三分天下有其二以事紂何以¶
<pb:KR3k0043_WYG_094-33b>¶
加之惜其為義不終使獻帝不安於上義士憤怨於下¶
雖荀文若猶不得其死此則曹公之過矣如司馬仲達¶
則不然明帝之末曹氏之業固矣雖明帝以淫虐失衆¶
曹爽以驕縱得罪而顛覆之形未見天下未叛魏也仲¶
達因其隙而乘之拊其背而奪其成業事與曹公異矣¶
漢武帝之老也託昭帝於霍光昭帝尚幼燕王盖主有¶
簒取之心上官桀桑𢎞羊助之此其禍急扵曹爽霍光¶
内斃燕盖外誅桀羊擁䕶昭帝訖無驕君之色及昭帝¶
<pb:KR3k0043_WYG_094-34a>¶
早䘮國空無主迎立昌邑昌邑不令又援立宣帝柄在¶
其手者屢矣然退就臣位不以自疑中外悉其本心亦¶
無一人有異議者以仲達擬光孰為得之耶然光猶不¶
足道蜀先主将亡召諸葛孔明而告之曰嗣子可輔輔¶
之如其不才君可自取復語後主汝與丞相從事事之¶
如父後主之暗弱孔明之賢智蜀人知之矣使孔明有¶
異志一揺手而定矣然外平徼外蠻夷内廢李平廖立¶
旁禦魏吳功成業定又付之&ZX-111dfe;琬費禕奉一昬主三十¶
<pb:KR3k0043_WYG_094-34b>¶
餘年而無纎芥之隙此又霍光之所不能望也故人患¶
不誠茍誠忠孝舜之於父母伊尹之扵太甲終無間然¶
者自仲達之後人臣受六尺之寄因而取之者多矣皆¶
以地勢廹切置而不取則身必危國必亂至自比騎虎¶
不可復下此亦自欺而已哉¶
　　　論桓温　　　　　　　　　晉　書(後同/)¶
史臣曰桓温挺雄豪之逸氣韞文武之竒才見賞通人¶
夙標令譽時豺狼孔熾疆塲多虞受寄扞城用恢威畧¶
<pb:KR3k0043_WYG_094-35a>¶
乃踰越險阻戡定岷峨獨剋之功有可稱矣及觀兵洛¶
汭修復五陵引斾秦郊威懐三輔雖未能梟除凶逆亦¶
足以宣暢王靈既而總戎馬之權居形勝之地自謂英¶
猷不世勲績冠時挾震主之威蓄無君之志企景文而¶
慨息想處仲而思齊睥睨漢廷窺覦周鼎復欲立竒功¶
扵趙魏允歸望於天人然後歩驟前王憲章虞夏逮乎¶
石門路阻襄邑兵摧懟謀畧之乖違恥師徒之撓敗遷¶
怒扵朝廷委罪於偏裨廢主以立威殺人以逞欲曽弗¶
<pb:KR3k0043_WYG_094-35b>¶
知寶命不可以求得神器不可以力征豈不悖哉豈不¶
悖哉斯實斧鉞之所宜加人神之所同棄然猶存極光¶
寵没享哀榮是知朝政之無章主威之不立也¶
　　　論桓𤣥¶
史臣曰桓𤣥纂凶父之餘基挾奸回之本性含怒扵失¶
職苞藏其豕心抗表以稱寃登髙以發憤觀釁而動竊¶
圖非望始則假寵於仲堪俄而戮殷以逞欲遂得據全¶
楚之地驅勁勇之兵因晉政之陵遲乘㑹稽之&ZX-111ec3;醟縱¶
<pb:KR3k0043_WYG_094-36a>¶
其狙詐之計扇其陵暴之心敢率犬羊稱兵内侮天長¶
䘮亂兇力實繁踰年之間奄傾晉祚自謂法堯禪舜改¶
物君臨鼎業方隆卜年惟永俄而義旗電發忠勇雷奔¶
半辰而都邑廓清踰月而兇渠即戮更延墜厯復振頹¶
綱是知神器不可以闇干天禄不可以妄處者也夫帝¶
王者功髙宇内道濟含靈龍宫鳯厯表其祥彤雲𤣥石¶
呈其瑞然後光臨大寶克享鴻名允徯后之心副樂推¶
之望若桓𤣥之么麽豈足數哉適所以干紀亂常傾宗¶
<pb:KR3k0043_WYG_094-36b>¶
絶嗣肇金行之禍難成宋氏之驅除者乎¶
　¶
　¶
　¶
　¶
　¶
　¶
　稗編卷九十四¶
