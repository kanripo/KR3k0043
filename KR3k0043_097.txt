# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.971273
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十七
<pb:KR3k0043_WYG_097-1a>¶
欽定四庫全書¶
　稗編卷九十七　　　　　明　唐順之　撰¶
　　夷¶
　　　論漢唐備邉　　　　　　林　駉¶
漢之邉防簡於髙文而詳於武帝之世唐之邊防密於¶
太宗而踈於𤣥宗之後夫自簡而詳者非曰得率然首¶
尾相應之勢也武帝喜功之過也自密而踈者非曰得¶
䕶風寒數處之要也𤣥宗而下不知備邊之道也盖漢¶
<pb:KR3k0043_WYG_097-1b>¶
自髙祖平城之圍以匈奴數侵代地遂北置雲中郡以¶
備之迨至髙后孝文匈奴知北邉有備於是自隴西北¶
地入然漢之邉防亦不過此爾自夫武帝好大喜功始¶
自遺禍而入寇之路始廣不出上谷則出定襄代郡其¶
後又通西域欲以斷其右臂而單于之兵反自其所置¶
之郡而入然後漢兵往來於秦涼之北而不得息夫東¶
之於遼西北平西之於張掖酒泉中之於定襄雁門彊¶
場廣莫靡有定所有不勝其為防者豈非武帝有以速¶
<pb:KR3k0043_WYG_097-2a>¶
之耶唐世匈奴之患莫甚於吐蕃太宗之初為之防患¶
矣天下十道分置都督而隴右一道乃居其八天寳之¶
初易為節度而隴西節度使之兵凡七萬五千又附以¶
劒南三萬九百人其為西戎之患豈不極至自夫河北¶
難作兵皆東徙其後吐蕃乘虛内侵不數年間隴右數¶
十州相繼陷没豈非謀事之踈以至是也然甞論之漢¶
之失於喜功唐之失於寡謀固不免有備禦之難而能¶
經畧邉事使夷狄尚不敢輕視中國亦不為無䇿也本¶
<pb:KR3k0043_WYG_097-2b>¶
始中匈奴常帥十餘萬騎南旁塞以寇而趙充國乃將¶
四萬騎屯沿邉九郡單于聞之引去夫以四萬騎分屯¶
九郡而充國乃總領於其間非老将為謀之審耶太和¶
中李徳裕建籌邉樓於劒南四川按南道與蠻相入者¶
圖之左西道與吐蕃接圖之右而弓弩甲胄人皆素備¶
總十一軍而作杖義城作禦侮城作柔逺城二邊浸¶
懼南詔東服夫以十一軍皆雄邉子弟而制二邉非徳¶
裕之善謀殆不能也嗚呼使漢唐任禦邉之寄皆如趙¶
<pb:KR3k0043_WYG_097-3a>¶
充國李徳裕之謀又何西北之足憂哉然觀漢之單于¶
鳴鐘渭橋貢琛漢廷不至如前日陸梁之態而唐之吐¶
蕃南詔相挺為患卒與唐終始者豈非漢之備邉之䇿¶
周思曲慮不若唐之踈畧耶夫發武軍以贍邉兵發少¶
府以給邉費北邉諸郡持蔵兵器西北二邊分養苑馬¶
其備甚悉矣徙邉之民廪給衣食北邉騎士軺車不算¶
邉民被害饑寒相失則天下共給其費六郡良家子則¶
給以期門羽林之選其恤邉優矣内郡有守有丞而已¶
<pb:KR3k0043_WYG_097-3b>¶
邉郡又有長史以掌兵内郡之縣有令而已邉縣則又¶
置障塞尉其設官又備矣彼唐之區畫備禦果若漢之¶
備且盡歟母怪乎唐之邉患三百年間之無寧嵗也¶
　　　匈奴傳贊　　　　　　　　班　固¶
贊曰書戒蠻夷猾夏詩稱戎狄是膺春秋有道守在四¶
夷久矣夷狄之為患也故自漢興忠言嘉謀之臣曷甞¶
不運籌䇿相與爭於廟堂之上乎髙祖時則劉敬呂后¶
時樊噲季布孝文時賈誼鼂錯孝武時王恢韓安國朱¶
<pb:KR3k0043_WYG_097-4a>¶
買臣公孫𢎞董仲舒人持所見各有同異然總其要歸¶
兩科而已縉紳之儒則守和親介胄之士則言征伐皆¶
偏見一時之利害而未究匈奴之終始也自漢興以至¶
於今曠世歴年多於春秋其與匈奴有修文而和親之¶
矣有用武而克伐之矣有卑下而承事之矣有威服而¶
臣畜之矣詘伸異變强弱相反是故其詳可得而言也¶
昔和親之論發於劉敬是時天下初定新遭平城之難¶
故從其言約結和親賂遺單于冀以救安邉境孝恵髙¶
<pb:KR3k0043_WYG_097-4b>¶
后時遵而不違匈奴寇盜不為衰止而單于反以加驕¶
倨逮至孝文與通闗市妻以漢女増厚其賂嵗以千金¶
而匈奴數背約束邉境屢被其害是以文帝中年赫然¶
發憤遂躬戎服親御鞍馬從六郡良家材力之士馳射¶
上林講習戰陳聚天下精兵軍於廣武顧問馮唐與論¶
將帥喟然歎息思古名臣此則和親無益已然之明效¶
也仲舒親見四世之事猶復欲守舊文頗増其約以為¶
義動君子利動貪人如匈奴者非可以仁義說也獨可¶
<pb:KR3k0043_WYG_097-5a>¶
說以厚利結之於天耳故與之厚利以没其意與盟於¶
天以堅其約質其愛子以累其心匈奴雖欲展轉奈失¶
重利何奈欺上天何奈殺愛子何夫賦斂行賂不足以¶
當三軍之費城廓之固無以異於貞士之約而使邉城¶
守境之民父兄緩帶稚子咽哺胡馬不窺於長城而羽¶
檄不行於中國不亦便於天下乎察仲舒之論考諸行¶
事廼知其未合於當時而有闕於後世也當孝武時雖¶
征伐克獲而士馬物故亦畧相當雖開河南之野建朔¶
<pb:KR3k0043_WYG_097-5b>¶
方之郡亦棄造陽之北九百餘里匈奴人民每来降漢¶
單于亦輙拘㽞漢使以相報復其桀驁尚如斯安肯以¶
愛子而為質乎此不合當時之言也若不置質空約和¶
親是襲孝文既往之悔而長匈奴無已之詐也夫邉城¶
不選守境武畧之臣修障隧備塞之具厲長㦸勁弩之¶
械恃吾所以待邊寇而務賦歛於民逺行貨賂割剥百¶
姓以奉寇讎信甘言守空約而幾(讀曰/冀)胡馬之不窺不¶
已過乎至孝宣之世承武帝奮擊之威直匈奴百年之¶
<pb:KR3k0043_WYG_097-6a>¶
運因其壊亂幾亡之阸權時施宜覆以威徳然後單于¶
稽首臣服遣子入侍三世稱藩賔於漢庭是時邉城晏¶
閉牛馬布野三世無犬吠之警菞(古黎/字)庶亡干戈之役¶
後六十餘載之間遭王莽簒位始開邉隙單于由是歸¶
怨自絶莽遂斬其侍子邉境之禍搆矣故呼韓邪始朝¶
於漢漢議其儀而蕭望之曰戎狄荒服言其來服荒忽¶
無常時至時去宜待以客禮讓而不臣如其後嗣&ZX-111951;(古/遁)¶
(字/)逃竄伏使於中國不為叛臣及孝元時議罷守塞之¶
<pb:KR3k0043_WYG_097-6b>¶
備侯應以為不可可謂盛不忘衰安必思危逺見識㣲¶
之明矣至單于咸棄其愛子昧利不顧侵掠所獲嵗鉅¶
萬計而和親賂遺不過千金安在其不棄質而失重利¶
也仲舒之言漏於是矣夫規事建議不圖萬世之固而¶
媮恃一時之事者未可以經逺也若乃征伐之功秦漢¶
行事嚴尤論之當矣故先王度土中立封畿分九州列¶
五服物土貢制外内或脩刑政或昭文徳逺近之勢異¶
也以春秋内諸夏而外夷狄夷狄之人貪而好利被髮¶
<pb:KR3k0043_WYG_097-7a>¶
左衽人靣獸心其與中國殊章服異習俗飲食不同言¶
語不通辟居北垂寒露之野逐草随畜射獵為生隔以¶
山谷雍以沙幕天地所以絶外内也是故聖王禽獸畜¶
之不與約誓不就攻伐約之則費賂而見欺攻之則勞¶
師而招寇其地不可耕而食也其民不可臣而畜也是¶
以外而不内踈而不戚政教不及其人正朔不加其國¶
来則懲而御之去則備而守之其慕義而貢獻則接之¶
以禮讓羇縻不絶使曲在彼葢聖王制御蠻夷之常道¶
<pb:KR3k0043_WYG_097-7b>¶
也¶
　　　匈奴傳論　　　　　　　　范　&ZX-11187d;¶
論曰漢初遭冒頓凶黠種衆强熾髙祖威加四海而窘¶
平城之圍太宗政鄰刑措不雪憤辱之恥逮孝武亟興¶
邉畧有志匈奴赫然命將戎旗星屬侯列郊甸火通甘¶
泉而猶鳴鏑揚塵出入畿内至於窮竭武力單用天財¶
歴紀嵗以攘之寇雖頗折而漢之疲耗畧相當矣宣帝¶
值虜庭分争呼韓邪来臣乃權納懐柔因為邉衛罷闗¶
<pb:KR3k0043_WYG_097-8a>¶
徼之儆息兵民之勞龍駕帝服鳴鐘傳鼔於清渭之上¶
南靣而朝單于朔易無復匹馬之蹤六十餘年矣後王¶
莽陵簒擾動戎夷續以更始之亂方夏幅裂自是匈奴¶
得志狼心復生乘間侵佚害流&ZX-111a56;境及中興之初更通¶
舊好報命連屬金幣載道而單于驕踞益横内暴滋深¶
世祖以用事諸華未遑沙塞之外忍愧思難徒報謝而¶
已因徙幽并之民増邉屯之卒及闗東稍定隴蜀已清¶
其猛夫扞将莫不頓足攘手争言衛霍之事帝方厭兵¶
<pb:KR3k0043_WYG_097-8b>¶
間脩文政未之許也其後匈奴爭立日逐来奔願脩呼¶
韓之好以禦北狄之衝奉蕃稱臣永為外扞天子總攬¶
羣䇿和而納焉乃詔有司開北鄙擇肥羙之地量水草¶
以處之馳中郎之使盡法度以臨之制衣裳備文物加¶
璽紱之綬正單于之名於是匈奴分破始有南北二庭¶
焉讎釁既深互伺便隙控弦抗戈覘望風塵雲屯鳥散¶
更相馳突至於陷潰創傷者靡嵗或寧而漢之塞地晏¶
然矣後亦頗為出師并兵窮討命竇憲耿䕫之徒前後¶
<pb:KR3k0043_WYG_097-9a>¶
竝進皆用果譎設竒數異道同會究掩其窟穴躡北追¶
奔三千餘里遂破龍祠焚&ZX-11160d;幕阬十角梏閼氏銘功封¶
石倡呼而還單于震懾屏氣蒙氊遁走於烏孫之地而¶
漠北空矣若因其時勢及其虛曠還南虜於隂山歸河¶
西於内地上申光武權宜之畧下防戎羯亂華之變使¶
耿國之算不謬於當世袁安之議見從於後王平易正¶
直若此其𢎞也而竇憲矜三㨗之効忽經世之規狼戾¶
不端專行威恵遂復更立北虜反其故庭竝恩兩獲以¶
<pb:KR3k0043_WYG_097-9b>¶
私已福弃蔑天公坐樹大鯁永言前載何恨憤之深乎¶
自後經綸失方畔服不一其為疢毒胡可單言降及後¶
世翫為常俗終於吞噬神鄉丘墟帝宅嗚呼千里之差¶
興自毫端失得之源百世不磨矣¶
　　　徙戎論　　　　　　　　江　統¶
夫夷蠻戎狄地在要荒禹平九土而西戎即敘其性氣¶
貪婪匈悍不仁四夷之中戎狄為甚弱則畏服强則侵¶
叛當其强也以漢髙祖困於白登孝文軍於覇上及其¶
<pb:KR3k0043_WYG_097-10a>¶
弱也以元成之微而單于入朝此其已然之效也是以¶
有道之君牧夷狄也惟以待之有備禦之有常雖稽顙¶
執䞇而邊城不弛固守强㬥為寇而兵甲不加逺征令¶
境内獲安疆塲不侵而已及至周室失統諸侯専征封¶
疆不固利害異心戎狄乘間得入中國或招誘安撫以¶
為已用自是四夷交侵與中國錯居及秦始皇并天下¶
兵威旁通攘胡走越當是時中國無復四夷也漢建武¶
中馬援領隴西太守討叛羌徙其餘種於闗中居馮翊¶
<pb:KR3k0043_WYG_097-10b>¶
河東空地數嵗之後族類蕃息既恃其肥强且苦漢人¶
侵之永初之元羣羌叛亂覆沒將守屠破城邑鄧隲敗¶
北侵及河内十年之中夷夏俱敝任尚馬賢僅乃克之¶
自此之後餘燼不盡小有際會輒復侵叛中世之寇惟¶
此為大魏興之初與蜀分隔疆塲之戎一彼一此武帝¶
徙武都氐於秦川欲以弱寇强國扞禦蜀虜此葢權宜¶
之計非萬世之利也今者當之已受其敝矣夫闗中土¶
沃物豐帝王所居未聞戎狄宜在此土也非我族類其¶
<pb:KR3k0043_WYG_097-11a>¶
心必異而因其衰敝遷之畿服士庶翫習侮其輕弱使¶
其怨恨之氣毒於骨髓至於蕃育衆盛則坐生其心以¶
貪悍之性挾憤怒之情候隙乘便輙為横逆而居封域¶
之内無障塞之隔掩不備之人收散野之積故能為禍¶
滋蔓暴害不測此必然之勢已驗之事也當今之宜宜¶
及兵威方盛衆事未罷徙馮翊北地新平安定界内諸¶
羌著先零罕开析支之地徙扶風始平京兆之氐出還¶
隴右著隂平武都之界廪其道路之糧令足自致各附¶
<pb:KR3k0043_WYG_097-11b>¶
夲種反其舊土使屬國撫夷就安集之戎晉不雜竝得¶
其所縱有猾夏之心風塵之警則絶逺中國隔閡山河¶
雖有寇暴所害不廣矣難者曰氐寇新平闗中饑疫百¶
姓愁苦咸望寧息而欲使疲悴之衆徙自猜之寇恐勢¶
盡力屈緒業不卒前害未及弭而後變復横出矣荅曰¶
子以今日羣氐為尚挾餘資悔惡反善懐我德惠而來¶
柔附乎将勢窮道盡智力俱困懼我兵誅以至於此乎¶
曰無有餘力勢窮道盡故也然則我能制其長短之命¶
<pb:KR3k0043_WYG_097-12a>¶
而令其進退由已矣夫樂其業者不易事安其居者無¶
遷志方其自疑危懼畏怖促遽故可制以兵威使之左¶
右無違也迨其死亡流散離逷未鳩與闗中之人戸皆¶
為仇故可遐遷逺處令其心不懐土也夫聖賢之謀事¶
也為之於未有治之於未亂道不著而平德不顯而成¶
其次則能轉禍為福因敗為功值困必濟遇否能通今¶
子遭敝事之終而不圖更制之始愛易轍之勤而遵覆¶
車之軌何哉且闗中之人百餘萬口率其少多戎狄居¶
<pb:KR3k0043_WYG_097-12b>¶
半處之與遷必須口實若有窮乏糝粒不繼者故當傾¶
闗中之糓以全其生生之計必無擠於溝壑而不為侵¶
掠之害也今我遷之傳食而至附其種族自使相贍而¶
秦地之人得其半糓此為濟行者以廩糧遺居者以積¶
倉寛闗中之逼去盜賊之原除旦夕之損建終年之益¶
若憚蹔舉之小勞而忘永逸之𢎞䇿惜日月之煩苦而¶
遺累世之寇敵非所謂能創業垂統謀及子孫者也并¶
州之胡夲實匈奴桀惡之寇也建安中使右賢王去卑¶
<pb:KR3k0043_WYG_097-13a>¶
誘質呼厨泉聽其部落散居六郡咸熈之際以一部太¶
彊分為三率太始之初又増為四於是劉猛内叛連結¶
外虜近者郝散之變發於糓逺今五部之衆戸至數萬¶
人口之盛過於西戎其天性驍勇弓馬便利倍於氐羌¶
若有不虞風塵之慮則并州之域可為寒心正始中母¶
丘檢討句驪徙其餘種於榮陽始徙之時戸落百數子¶
孫孳息今以千計數世之後必至殷熾今百姓失職猶¶
或亡叛犬馬肥充則有噬齧況於夷狄能不為變但顧¶
<pb:KR3k0043_WYG_097-13b>¶
其㣲弱勢力不逮耳夫為邦者憂不在寡而在不安以¶
四海之廣士民之富豈須夷虜在内然後取足哉此等¶
皆可申諭發遣還其夲域慰彼羇旅懷土之思釋我華¶
夏纖芥之憂恵此中國以綏四方徳施永世於計為長¶
也¶
　　　論元魏據中原　　　　　沈　約¶
史臣曰久矣匈奴之與中國竝也自漢氏以前綿跨年¶
世紛梗外區驚震中㝢周無上算漢收下䇿魏代分離¶
<pb:KR3k0043_WYG_097-14a>¶
種落遷散數十年間外郡無風塵之警邊城早開晚閉¶
胡馬不敢南臨至于晉始奸黠漸著密邇畿封窺候壃¶
塲俘民畧畜者無嵗月而闕焉元康以後風雅雖䘮五¶
胡遞襲翦覆諸華及渉&ZX-1117e8;以鐵馬長驅席卷趙魏負其¶
衆力遂與上國争衡矣髙祖宏圗盛略欲以苞括宇宙¶
為念逮於懸旗清洛飲馬長涇北狄衂銳銼鋒閉重嶮¶
而自固於時戎車外動王命相屬裳冕委蛇軺軒繼路¶
舊老懐思古之情行人或為之殞涕自是闗河響動表¶
<pb:KR3k0043_WYG_097-14b>¶
裏寧一營車甫晏戎心外駭覆我牢滑翦我伊瀍是以¶
太祖忿之開定司兖而兵無勝略棄師隕衆委甲横原¶
捐舟亘水荆吳鋭卒逸氣未攄偏城孤將銜寃就擄遂¶
蹙境延寇僅保清東自是兵摧勢弱邊隙稍廣壯騎陵¶
突鳴鏑日至芻牧年傷禾麥歲犯小則囚虜吏民大則¶
俘執長守羽書繼塗奔命相屬青徐兖冀之間蕭然矣¶
而自宋未以來竝有賢才狡算妙識兵權深通戰術屬¶
鞬凌厲氣冠百夫故能威服華甸志雄羣虜至於狸伐¶
<pb:KR3k0043_WYG_097-15a>¶
纂偽彌傓凶威英圍武略事駕前古雖冒頓之鷙勇檀¶
石之驍强不能及也遂西吞河右東舉龍碣總括戎荒¶
地兼萬里雖裂土分區不及魏晋而華氓戎落衆力兼¶
倍至乃連騎百萬南向而斥神華胡斾映江穹帳遵渚¶
京邑荷擔士女喧惶天子内鎮羣心外御羣㓂役竭民¶
徭費殫府實舉天下以攘之而力猶未足也既而虜縱¶
歸師殲累邦邑剪我淮州俘我江縣喋喋黔首跼髙天¶
蹐厚地而無所控吿强者為轉屍弱者為繫虜自江淮¶
<pb:KR3k0043_WYG_097-15b>¶
至于清濟戸口數十萬自免湖澤者百不一焉村井空¶
荒無復鳴鷄吠犬時歲惟暮春桑麥始茂故老遺氓還¶
號舊落桓山之響未足稱哀六州蕩然無復餘蔓殘構¶
至於乳䴏赴時銜坭靡托一枝之間連窠十數春雨裁¶
至増巢已傾雖事舛吳宫而殲亡匪異甚矣哉覆敗之¶
至於此也太祖懲禍未深復興外畧頓兵堅城棄甲河¶
上是我有再敗敵有三勝也自此以後通互市納和親¶
而侵彊軼戍于歳連屬逮泰始搆紛邊將外叛致夷引¶
<pb:KR3k0043_WYG_097-16a>¶
寇亡我四州髙祖劬勞日昃思一區宇旍旗卷舒僅而¶
後克後主守文刑徳不樹一舉而棄司兖再舉而喪徐¶
方華服蕭條鞠爲茂草豈直天時抑由人事夫地勢有¶
便習用兵有短長胡負駿足而平原悉車騎之地南習¶
水鬬江湖固舟檝之鄉代馬胡駒出自冀北梗柟豫章¶
植乎中土葢天地所以分區域也若謂氊裘之民可以¶
決勝於荆越必不可矣而曰樓船之夫可以争鋒於燕¶
冀豈或可乎虞詡所謂走不逐飛葢以我徒而彼騎也¶
<pb:KR3k0043_WYG_097-16b>¶
因此而推勝負殆可以一言蔽之¶
　　　突厥論贊　　　　　　　　唐　書(後同/)¶
夷狄爲中國患尚矣在前世者史家類能言之唐興蠻¶
夷更盛衰嘗與中國亢衡者有四突厥吐蕃回鶻雲南¶
是也方其時羣臣獻議盈庭或聽或置班然可睹也劉¶
貺以為嚴尤辨而未詳班固詳而未盡㩁其至當周得¶
上䇿秦得其中漢無策何以言之荒服之外聲教所不¶
逮其叛不為之勞師其降不為之釋備嚴守禦險走集¶
<pb:KR3k0043_WYG_097-17a>¶
使其為寇不能也為臣不得也惠此中夏以綏四方周¶
之道也故曰周得上策易稱王侯設險以固其國築長¶
城修障塞所以設險也趙簡子起長城備胡燕秦亦築¶
長城限中外益理城塹城全國滅人歸咎焉後魏築長城¶
議者以為人治一歩方千里役三十萬人不旬朔而獲¶
久逸故曰秦得中策漢以宗女嫁匈奴而髙祖亦審魯¶
元不能止趙王之逆謀謂能息匈奴之叛非也且冒頓¶
手弑其親而冀其不與外祖争彊豈不惑哉然則知和¶
<pb:KR3k0043_WYG_097-17b>¶
親非久安計而為之者以天下初定紓歲月之禍耳武¶
帝時中國乂安胡寇益希疎而絶之此其時也方更糜¶
耗華夏連兵積年故嚴尤以為下䇿然而漢至昭宣武¶
士練習斥候精明匈奴收迹逺徙猶襲奉春之過舉傾¶
府藏給西北歲二億七十萬皇室淑女嬪於穹廬掖庭¶
良人降於沙漠夫貢子女方物臣僕之職也詩曰莫敢¶
不來享莫敢不來王荒服稱其來不言往也公及吳盟¶
諱而不書奈何以天子之尊與匈奴約為兄弟帝女之¶
<pb:KR3k0043_WYG_097-18a>¶
號與胡媪並御蒸母報子從其汚俗中國異於蠻夷者¶
有父子男女之别也婉冶之姿毁節異類垢辱甚矣漢¶
之君臣莫之恥也魏晉羌狄居塞垣資奉踰昔百人之¶
酋千口之長賜金印紫綬食王侯之俸牧馬之童乗羊¶
之𨽻齎毳毼邀利者相錯於路耒耨之利絲枲所生散¶
於數萬里之外胡夷歲驕華夏日蹙方其彊也竭人力¶
以征之其服也養之如初病則受養彊則内攻中國為¶
羌胡服役且千載可不悲哉誠能移其財以賞戍卒則¶
<pb:KR3k0043_WYG_097-18b>¶
民富移其爵以餌守臣則將良富利歸於我危亡移於¶
彼無納女之辱無傳送之勞棄此而不爲故曰漢無䇿¶
嚴尤謂古無上䇿謂不能臣妾之也誠能之而不用耳¶
秦無䇿謂攘狄而亡國也秦亡非攘狄也漢得下策謂¶
伐胡而人病人既病矣又役人而奉之無䇿也故曰嚴¶
尤辨而未詳也班固謂其來慕義則接以禮讓何者禮¶
讓以交君子非所以接禽獸夷狄也纖麗外散則戎羯¶
之心生戎羯之心生則侵盜之夲也聖人飲食聲樂不¶
<pb:KR3k0043_WYG_097-19a>¶
與之共來朝坐於門外舌人體委以食之不使知馨香¶
嘉味也漢氏習玩驕虜使其悦燕趙之色甘大官之珍¶
服以文綺羅紈供之則増求絶之則招怨是飽豺狼以良¶
肉而縱其獵噬也華人歩卒利險阻虜人騎兵利平地¶
堅守無與追奔競逐來則杜險使不得進去則閉險使¶
不得還衝以長㦸臨以彊弩非求勝也譬諸蟲豸虺蜴¶
何禮讓之接哉故曰班固詳而未盡者此也杜佑謂秦¶
以區區關中滅六彊國今竭萬方之財上奉京師外有¶
<pb:KR3k0043_WYG_097-19b>¶
犬戎憑陵陷城數百内有兵革未寧三紀矣豈制置異¶
術古今殊時乎周制歩百爲畆畆百給一夫商鞅佐秦¶
以爲地利不盡更以二百四十歩爲畆百畆給一夫又¶
以秦地曠而人寡晉地狹而人夥誘三晉之人耕而優¶
其田宅復及子孫使秦人應敵於外非農與戰不得入¶
官大率百人以五十人為農五十人習戰故兵彊國富¶
其後仕宦途多末業日滋今大率百人纔十人爲農餘¶
皆習他伎又秦漢鄭渠溉田四萬頃白渠溉田四千五¶
<pb:KR3k0043_WYG_097-20a>¶
百頃永徽中兩渠灌寖不過萬頃大厯初減至六千畆¶
畆脧一斛歲少四五百萬斛地利耗人力散欲求彊富¶
不可得也漢時長安北七百里即匈奴之地侵掠未甞¶
蹔息計其舉國之衆不過漢一大郡鼂錯請備障塞故¶
北邊妥安今潼關之西隴山之東鄜坊之南終南之北¶
十餘州之地已數十萬家吐蕃緜力薄材食鮮藝拙不¶
及中國逺甚誠能復兩渠之饒誘農夫趣耕擇險要繕¶
城壘屯田蓄力河隴可復豈唯自守而已至佑孫牧亦¶
<pb:KR3k0043_WYG_097-20b>¶
曰天下無事時大臣偷處榮逸戰士離落兵甲鈍弊車¶
馬刓弱天下雜然盜發則疾驅以戰是謂宿敗之師此¶
不蒐練之過其敗一也百人荷戈仰食縣官則挾千夫¶
之名大將小禆操其餘嬴以虜壯爲幸執兵者常少糜¶
食者常多築壘未乾公囊已虛此不責實之過其敗二¶
也戰小勝則張皇其功犇走獻狀以邀賞或一日再賜¶
一月累封凱還未歌書品已崇爵命極矣田宫廣矣金¶
繒溢矣子孫官矣肯外死勤於我哉此賞厚之過其敗¶
<pb:KR3k0043_WYG_097-21a>¶
三也多䘮兵士顛翻大都則跳身而來刺邦而去廻視¶
刀鋸菜色甚安一歳未更已立於壇墀之上此輕罰之¶
過其敗四也大將將兵柄不得專一曰爲偃月一曰爲¶
魚麗三軍萬夫環旋翔佯愰駭之間虜騎乗之此不專¶
任之過其敗五也元和時團兵數十萬以誅蔡天下乾¶
耗四歲然後能取之葢五敗不去也長慶初盜子若孫¶
悉來走命未幾而燕趙亂引師起將五敗益甚不能加¶
威於反虜二杜之論如此廣德建中間吐蕃再飲馬岷¶
<pb:KR3k0043_WYG_097-21b>¶
江常以南詔為前鋒操倍尋之㦸且戰且進蜀兵折刃¶
吞鏃不能弊一戎戎兵日深疫死日衆自度不能留輙¶
引去蜀人語曰西戎尚可南蠻殘我至韋臯鑿青谿道¶
以和羣蠻使道蜀入貢擇子弟習書算於成都業成而¶
去習知山川要害文宗時大入成都自越嶲以北八百¶
里民畜為空又敗卒貧民因縁掠殺官不能禁自是羣¶
蠻嘗有屠蜀之心蜀民苦於重征者亦欲啓之以卒非¶
常歲發戍卒不習山川之險緩歩一舍已呵然流汗為¶
<pb:KR3k0043_WYG_097-22a>¶
將者刻薄自入給帛則以疏易良賦粟則以沙參粒故¶
邊卒怨望而巴蜀危憂孫樵謂宣詔嚴道沈黎越嶲三¶
州度要害募卒以守且兵籍於州則易役卒出於邊則¶
習險相地分屯春耕夏蠶以資衣食秋冬嚴壁以俟寇¶
歲遣廉吏視卒之有無則官無餽運吏無牟盜此其備¶
禦之策可施行者著之于篇凡突厥吐蕃回鶻以盛衰¶
先後為次東夷西域又次之迹用兵之輕重也終之以¶
南蠻記唐所繇亡云¶
<pb:KR3k0043_WYG_097-22b>¶
贊曰隋季世虚内以攻外生者罷道路死者㬥原野天¶
下盜賊共攻而亡之當此時四夷侵中國㣲而突厥最¶
强控弦者號百萬華人之失職不逞皆往從之惎之謀¶
導之入邊故頡利自以爲强大古無有也髙祖初即位¶
與和因數出軍助討賊故詭臣之贈予不可計虜見利¶
而動又與賊連和殺掠吏民於是掃國入寇薄渭橋騎¶
&ZX-111af1;蒙京師太宗身勒兵顯責而隂間之戎始内阻不三¶
年縛頡利獻北闕下霆掃風除其國遂墟自詩書以來¶
<pb:KR3k0043_WYG_097-23a>¶
伐暴取亂蔑如帝神且速也秦漢比之陋矣然帝數暴¶
師不告勞料敵無遁情善任將必其功葢黃帝之兵也¶
而突厥乃以失徳抗有道寖衰當始興雖運之盛衰屬¶
于天而其亡信有由矣¶
　　　回鶻贊¶
贊曰夷狄資悍貪人外而獸内惟剽奪是視故湯武之¶
興未嘗與共功葢疏而不戚也太宗初興嘗用突厥矣¶
不勝其暴卒縛而臣之肅宗用回紇矣至畧華人辱太¶
<pb:KR3k0043_WYG_097-23b>¶
子笞殺近臣求索無倪德宗又用吐蕃矣刼平凉敗上¶
將空破西陲所謂引外禍平内亂者也夫用之以權制¶
之以謀惟太宗能之若二主懦昏狃而狎之烏勝其弊¶
哉彼親之則責償也多慊而不滿則滋怨化以仁義則¶
頑示以法則忿熟我險易則為患也博而慘療餒以野¶
葛何時可哉故春秋許夷狄者不一而足信矣¶
　　　吐蕃贊¶
贊曰唐興四夷有弗率者皆利兵移之蹷其牙犁其廷¶
<pb:KR3k0043_WYG_097-24a>¶
而後已惟吐蕃回鶻號强雄為中國患最久贊普遂盡¶
盜河湟薄王畿圍東境犯京師掠近輔殘馘華人謀夫¶
虓帥圜視共計卒不得要領晚節二姓自亡而唐亦衰¶
焉夫外撫内寧惟聖人不讓𤣥宗有逸徳而拓地太宗¶
務逺功忽近虞逆賊一奮中原封裂訖二百年不復得¶
完而至陵夷然則内先自治釋四夷為外懼守成之良¶
資也¶
　　　西戎論　　　　　　　　　蘇　轍(後同/)¶
<pb:KR3k0043_WYG_097-24b>¶
戎狄之俗畏服大種而輕中國戎彊則臣狄狄彊則臣¶
戎戎狄皆弱而後中國可得而臣戎狄皆彊而後侵畧¶
之患不至於中國葢一彊而一弱中國之患也彼其弱¶
者不敢獨戰是以争附彊國之餘威以趨利於中國而¶
後無所懼彊者并將弱國之兵蕩然南下而無復反顧¶
之憂然後乃敢專力於中國而不去此二者以勢相從¶
而不可間是以中國之士常不解甲而息也昔者冒頓¶
老上之盛惟西戎之無彊國也故匈奴之人得以盡力¶
<pb:KR3k0043_WYG_097-25a>¶
而苦吾中國使西戎有武力戰勝之君則中國之禍將¶
有所分而不専何者彼畏西戎之乗其後也故北狄彊¶
則中國不得不厚西戎之君而西戎之君亦將自託於¶
中國然而西戎非有彊力自負之國則其勢亦將折而¶
入於匈奴惟其國大而好勇其君之意欲區區自立於¶
一隅而不畏北狄之衆而後中國可得而用也然天下¶
之人皆以為北方有彊悍不屈之匈奴而又重之以西¶
戎之大國則中國不勝其困此何其不思之甚也夫戎¶
<pb:KR3k0043_WYG_097-25b>¶
狄之人惟其愚陋而多怨是故可與共憂也惟其彊狠¶
而好勝是故可以激而壯也使之自相攻擊而不能相¶
下則其勢必走於中國中國因而收之而其不服者乃¶
可圖也然天下之議又將以爲戎狄之俗不喜自相攻¶
鬬而喜擊中國之衆此其勢固不可得而合也愚亦以¶
爲不然夫四夷之所以喜攻中國者爲夫吾兵之不能¶
苦戰而錦繡金玉之所交㑹也今使吾兵精而食足據¶
險阻明烽燧吏士練習而不敢懈彼雖有壯騎無所施¶
<pb:KR3k0043_WYG_097-26a>¶
設則其利不在於攻中國堅坐而相守不出十年彼外¶
無所掠虜將不忍而熱中將反而求以相詬以爲起兵¶
之害彼兵交於匈奴而怨結於中國則何以自固故中¶
國舉而收之必將得其懽心然天下之心常畏其强而¶
莫或收之而使爲北狄之用此何其不識戎狄之情也¶
　　　北狄論¶
北狄之民其性驍勇耐寒便於射獵而習於馳騁生於¶
斥鹵之地長於霜雪之野飲水食肉風雨饑渴之所不¶
<pb:KR3k0043_WYG_097-26b>¶
能困上下山坂筋力百倍輕死而樂戰故常以勇勝中¶
國至於其所以擁護親戚休養生息畜牛馬長子孫安¶
居佚樂而欲保其首領者葢無以異於華人也而中國¶
之士常憚其勇畏避而不敢犯氊裘之民亦以此恐喝¶
中國而奪之利此當今之所謂大患也昔者漢武之世¶
匈奴絶和親攻當路塞天下震恐其後二十年之間漢¶
兵深入不憚死亡捐命絶幕之北以决勝負而匈奴孕¶
重墮壊人畜疲敝不敢言戰何者勇士壯馬非中國之¶
<pb:KR3k0043_WYG_097-27a>¶
所無有而窮追逺逐雖匈奴之衆亦終有所不安也故¶
夫敵國之盛非鄰國之所深憂也要在休兵養士而集¶
其勇氣使之不懾而已方今天下之勢中國之民優游¶
緩帶不識兵革之勞驕奢怠惰勇氣消耗而戎狄之賂¶
又以百萬爲計轉輸天下甘言厚禮以滿其不足之意¶
使天下之士耳熟所聞目習所見以爲生民之命寄於¶
其手故俯首柔服莫敢抗拒凡中國勇健豪壯之氣索¶
然無復存者矣夫戰勝之民勇氣百倍敗兵之卒没世¶
<pb:KR3k0043_WYG_097-27b>¶
不復葢所以戰者氣也所以不戰者氣之畜也戰而後¶
守者氣之餘也古之不戰者養其氣而不傷今之士不¶
戰而氣已盡矣此天下之所大憂也昔者六國之際秦¶
人出兵於山東小戰則殺將大戰則割地兵之所至天¶
下震慓然諸侯猶帥其罷散之兵合從以擊秦砥礪戰¶
士激發其氣長平之敗趙卒死者四十萬人㢘頗收合¶
餘燼北摧栗腹西抗秦兵振刷磨淬不自屈服故其民¶
觀其上之所爲日進而不挫皆自奮怒以爭死敵其後¶
<pb:KR3k0043_WYG_097-28a>¶
秦人圍邯鄲梁王使將軍新垣衍如趙欲遂帝秦而魯¶
仲連慷慨發憤深以爲不可葢天下之士所爲奮不顧¶
身以抗彊虎狼之秦者爲非其君也而使諸侯從而帝¶
之天下尚誰能出身以事非其君哉故魯仲連非徒惜¶
夫帝秦之虚名而惜夫天下之勢有所不可也今尊奉¶
夷狄無知之人交歡納幣以爲兄弟之國奉之如驕子¶
不敢一觸其意此適足以壞天下義士之氣而長夷狄¶
豪横之勢耳愚以爲養兵而自重卓然特立不聽夷狄¶
<pb:KR3k0043_WYG_097-28b>¶
之妄求以爲民望而全吾中國之氣如此數十年之間¶
天下摧折之志復壯而北狄之勇非吾之所當畏也¶
　　　論與夷狄同事¶
自古與夷狄同事未有不爲患者唐借回鶻之力以定¶
安史之亂而破吐蕃其後凌竄中國無所不至僅免於¶
亂石晉假契丹兵以取中原奉之以盧龍雲中之地而¶
卒至於德光犯闕出帝沉於虜廷大觀中遣使由海道¶
約女貞同滅契丹以取幽薊而後靖康之變虜騎長驅¶
<pb:KR3k0043_WYG_097-29a>¶
至今爲梗何則夷狄之性貪婪無厭不顧信義可以威¶
服難以恩結既借其力與之圖事則必有輕中國之心¶
情實既露爲彼所料則必有窺中國之志奉之過情則¶
啓其貪不滿其意則易生釁此所以必爲患者其事勢¶
然也古者戎狄荒服其來則坐諸門外使舌人體委與¶
之不使知馨香佳味而況蠲中國之貨財珍異以賂之¶
欲借其力而結其心哉悲夫謀之不臧宜後王之深戒¶
　　　論宋之困於夷狄　　　　　葉　適¶
<pb:KR3k0043_WYG_097-29b>¶
新史敘羣盜亡唐其一因王處存定京師悲唐室屏翰¶
皆爲朱温剪覆甚於夷狄荆舒之害其二謂王重榮似¶
覇而非其三惜楊行密無覇材不能提兵爲四方倡以¶
興王室夫唐自天寳失馭無故𤓰分爲藩鎮夷虜盜賊¶
據天下要㑹百餘年禍日深内有中官爲疽根廢立生¶
殺出其手至於驕卒饑民相扇四起壞於黄巢秦宗權¶
極於朱温李克用禆刼特剽倐敗忽成隨所建置而得¶
將相坐待滅盡豈有救法尚欲責重榮行密桓文之功¶
<pb:KR3k0043_WYG_097-30a>¶
而以管仲&ZX-111d00;偃望其下耶歷觀前世周晉以諸侯王漢¶
以外戚宦豎秦及隋唐以盜賊其勢已成雖聖賢復出¶
無益之空談猶不能容口而況爲之者欲措手哉已往¶
之事不足追議本朝立國幸無前世之患獨有夷狄對¶
立須爲服弱使弱而常安甘於屈服何所計惜然當眞¶
宗仁宗太平盛時已不敢保有中原至靖康果失之自¶
建炎以後所僅保有者江淮吳蜀而已然北人一渡江¶
則江東西兩浙皆震蕩㡬不可立中間凌突淮漢聲言¶
<pb:KR3k0043_WYG_097-30b>¶
渡江縱横破碎難於補葺者凡數四焉夫極盛不免衰¶
㣲之形已安常有覆亡之懼所恃者惟有納賂請和堅¶
守不背約耳況舊虜垂亡與新虜竝行人事草創和好¶
未成直指江淮所在城戌望風奔遁我雖無虐政隱德¶
可以召亡而虜威所加自然有土崩瓦解之勢然則安¶
樂無虞引日玩歲而傾壞常臨於目前未知執事者何¶
以救之是其證雖與前世不同而同歸於亡則有甚矣¶
故余素論常欲於㳂邊牢作家計壯固藩墻以保堂奥¶
<pb:KR3k0043_WYG_097-31a>¶
之安且漢淮沃壤形勝控扼直以竝塞視爲棄物今若¶
取淮五十里間比其室廬時其耕稼什伍而用之虜來¶
必捍於垣塹之上長㦸勁弩持滿以待則自此以南人¶
情帖然蚤卧晏起無朝夕之憂矣此今日救法百年之¶
利也或曰自古未有㳂邊二千餘里縻費數千億萬尺¶
寸而守其地若是之拙者然不思今日甚有費數千萬¶
億爲無益之用歲歲無窮未嘗敢一毫削損而獨此之¶
吝何哉又請以一家譬之夫富者多積厚藏廣宅美室¶
<pb:KR3k0043_WYG_097-31b>¶
聚子孫而居何嘗不髙墻垣實僮僕備守不使强鄰暴¶
客輕輒窺伺而後得安者天下與一家何異盡㳂邊道¶
里費數千億萬尺寸備守乃事理當然安有&ZX-11265d;裼空洞¶
示人以室家之好皇皇於内而反不汲汲於外歟孔子¶
曰㣲管仲吾其被髮左袵矣不然以堯舜文武所傳之¶
衣冠禮樂道德仁義將一舉而棄之吾不知所稅駕矣¶
　　　敘宋遣使高麗并論　　　　馬端臨¶
宋遣使高麗自明州定海便風三日入洋又五日抵墨¶
<pb:KR3k0043_WYG_097-32a>¶
山入其境過島嶼詰曲嶕石澗舟行甚駃值嶕則敗七¶
日至禮城江江居兩山間束以石峽臨激而下號急水¶
門最爲險惡又三日扺岸有館曰碧瀾亭使人由此登¶
陸﨑嶇山谷四十餘里乃至其國都云女真在混同江¶
北與髙麗僅隔鴨渌一水其初本臣事契丹奴事髙麗¶
及其强也髙麗反臣事之髙宗建炎元年五月即位即¶
遣胡蠡等為高麗國信使朝廷葢憂其通金人而金亦¶
以是時遣王樞持冊使髙麗則亦憂其爲我用也蠡之¶
<pb:KR3k0043_WYG_097-32b>¶
回史失書二年詔募使絶域者浙東路副總管楊應忱¶
應詔請行自言隨侍其父任邊吏熟知虜情高麗女貞¶
路甚徑請身使三韓結雞林以達燕雲三月假刑部尚¶
書往使浙東帥臣翟汝文奏言應忱欺罔君父自爲身¶
謀若高麗辭以大國假道以至燕雲而金人或請問津¶
以窺吳越將何辭以對必致辱命取笑逺夷請毋遣不¶
從六月至高麗見國王楷諭㫖楷拜詔已與應忱等立¶
對而議楷曰大國自有山東路何不由登州往應忱曰¶
<pb:KR3k0043_WYG_097-33a>¶
不如貴國最徑第煩國王傳達金國爾三節人止二十¶
八騎皆自齎糧楷有難色已而命其臣傳佾至舘中具¶
言金人見造舟將往二浙若引使者至其國異時欲假¶
道至浙何以荅之麗人之辭果如汝文所料應忱曰女¶
貞不能水戰佾曰彼常於海道往來况女真舊臣夲國¶
近乃欲令夲國臣事之可見彊弱居十數日復令其臣¶
崔洪宰等就館議執前說不變館伴使文公仁亦曰往¶
年公仁入貢上國嘗奏上皇金人機變莫測不可相親¶
<pb:KR3k0043_WYG_097-33b>¶
今十二年矣洪宰曰大朝何不練兵與戰應忱留髙麗¶
六十四日終不奉詔不得已受其拜表而回十月至闕¶
入對具言其狀上以楷負國恩怒甚尚書朱勝非曰彼¶
與金爲鄰與中國隔海逺近利害甚明此乃曩時待之¶
太厚今安能責報右僕射黄濳善曰若以巨舟載精甲¶
數萬徑造其國彼寧無懼乎勝非曰越海征伐燕山之¶
事可鑒也上怒始霽時開封尹宗澤亦請遣使通高麗¶
令出兵攻賊十一月楷遣其臣尹彦頥入使以禮館待¶
<pb:KR3k0043_WYG_097-34a>¶
遣回三年八月壬申上謂輔臣曰髙麗入貢人使將至¶
聞上皇遣内臣宫女各二人來朕聞之一則以喜一則¶
以悲吕頥浩曰此必金人之意若非彼意此數人雖至¶
髙麗高麗必不肯令來於是乃詔止之(詔畧曰舉中原/之生聚遭强敵)¶
(之震驚既渉境以罙深猶稱兵而未巳兹移仗衛暫駐/江湖如行使之果來恐有司之不戒俟休邊警當問聘)¶
(期壊晉館以納車庶無後悔閉漢闗而謝質/非用前規想彼素懷知吾夲意汪藻所撰也)紹興二年¶
楷遣其臣崔惟清等入貢上引見荅以温詔遣回十二¶
月明州言髙麗使將到三年正月詔以法惠寺爲同文¶
<pb:KR3k0043_WYG_097-34b>¶
館以待其至既而卒不至以入洋風敗舟爲辭議者謂¶
其設詐以侮我也六年持牒官金稚圭至明州朝廷懼¶
其與金人爲間詔賜銀帛遣之自是不至者二十餘年¶
三十二年二月髙麗綱首徐徳榮詣明州言夲國欲遣¶
賀使守臣以聞侍御史吳芾言髙麗與金接壤今兩國¶
交兵其請可疑使其果來恐有意外貽笑夷狄詔止之¶
時完顔亮將入侵也隆興二年四月明州言髙麗入貢¶
史不書引見日歴孝光寧三朝使命遂絶慶元間詔禁¶
<pb:KR3k0043_WYG_097-35a>¶
商人博易銅錢入髙麗朝廷亦絶之也每麗人之入使¶
也明越二郡困于供給騷然不寧既至闕則館遇燕賚¶
錫予之費以鉅萬計而饋其主者不預焉我使之行二¶
神舟長大數倍戰船費不訾三節官吏縻爵捐廪皆仰¶
縣官者甚夥蘇軾言於先朝謂髙麗入貢有五害以此¶
也惟是國於吳會與東都事體大異昔麗人之來率由¶
登萊登萊距梁汴山河之限甚逺也今自三韓直趨四¶
明四明距行都限一浙江爾雖自明而麗海道𣺌瀰中¶
<pb:KR3k0043_WYG_097-35b>¶
隔洲島凡海中之地大曰洲洲之小者曰島島之小者¶
曰嶼隨其大小有千百十家之聚惟無草木而有石者¶
曰嶕而海深無際曰洋海舟之行觸嶕則摧入洋則覆¶
又有黑風海動之變遇之則天地晦㝠波濤鼎沸故舟¶
人每委曲避就出急水門至郡山島始謂平達非數十¶
日不至也然南北行各遇順風則歷險如夷楊應忱戊¶
申之役其回也九月癸未發三韓戊子至明州之昌國¶
縣僅六日耳海道之當防如此¶
<pb:KR3k0043_WYG_097-36a>¶
按高麗之臣事中朝也葢欲慕華風而利歳賜耳中國¶
之招來髙麗也葢欲柔逺人以飾太平耳國運中否彊¶
胡内侵則聘問之事可以已矣蕞爾島夷昔日葢臣遼¶
以自存者也金之强暴既滅遼而有之且荐食中華傾¶
覆神京矣而謂高麗能禦之耶然則楊應忱之行甚無¶
謂也欲倚以求成耶則彼豈能主宋人彌兵之盟欲倚¶
以救難耶則彼豈能效秦伯無衣之賦且當時所遣卑¶
詞祈請之使如傳雱五倫之徒未嘗不得以自逹於金¶
<pb:KR3k0043_WYG_097-36b>¶
也然我使之往也如石沉海彼兵之來也如火燎原卒¶
不得其要領又何煩渉鯨波踐異境假道於三韓以求¶
達耶然雱倫輩之奉使無益也不過徒爲卑屈之辭而¶
不能已其吞噬之謀耳燕雲距江淮數千里其間土地¶
人民城郭固我之封彊以此衆戰掎角牽制彼亦未能¶
保其長驅而必勝也若髙麗奉命道應忱以往而金人¶
有假道於虞之謀則揚帆直指吳㑹更無顧忌矣然則¶
翟汝文所料與王楷所以荅使者之語皆忠言至計未¶
<pb:KR3k0043_WYG_097-37a>¶
可訾也朱丞相言彼與金為鄰與中國隔海逺近利害¶
甚明此乃曩時待之太厚今安能責報此語固得之然¶
政和之求醫而獻忠謀建炎之肅使而不奉詔則麗人¶
固能報恩而未甞負恩矣過乎此則難以責之也至於¶
黄濳善之妄言謬計尤其可笑所謂精甲數萬既可襲¶
髙麗於海外胡爲異時不能以此抗金人於維揚耶季¶
布謂樊噲靣䛕可斬此語濳善可以當之¶
　　　僃倭　　　　　　　　　　元　史¶
<pb:KR3k0043_WYG_097-37b>¶
武宗至大二年七月樞密院臣言去年日夲商船焚掠¶
慶元官軍不能敵江浙省言請以慶元台州㳂海萬戸¶
府新附軍往陸路鎭守以蘄縣宿州兩萬戸府陸路漢¶
軍移就㳂海屯鎭臣等議自世祖時巴延阿珠等相地¶
之勢制事之宜然後安置軍馬豈可輕動前往省䝉古¶
岱等亦言以水陸軍互換遷調世祖有訓曰䝉古岱得¶
非在醉而發此言以水路之兵習陸路之伎驅歩騎之¶
士而從風水之役難成易敗於是何補今欲禦僃姦宄¶
<pb:KR3k0043_WYG_097-38a>¶
莫若從宜於水路㳂海萬戸府新附三分取一與陸路¶
蘄縣萬戸府漢軍相叅鎭守從之¶
　　　論倭　　　　　　　　　　馬端臨¶
按倭人自後漢始通中國史稱從帶方至倭國循海水¶
行歷朝鮮國乍南乍東渡三海歷七國凡一萬二千里¶
然後至其國都又言去樂浪郡境及帶方郡竝一萬二¶
千里在㑹稽東與儋耳相近其地去遼東甚逺而去閩¶
浙甚邇其初通中國也實在遼東而來故其迂回如此¶
<pb:KR3k0043_WYG_097-38b>¶
至六朝及宋則多從南道浮海入貢及通互市之類而¶
不自北方則以遼東非中國土地故也三朝志雍熈中¶
僧奝然入貢歸國後奉表來謝叙其來則曰望落日而¶
西行十萬里之波濤難盡顧信風而東别數千里之山¶
嶽易過何其逺也叙其歸則曰季夏解台州之䌫孟秋¶
達夲國之郊又何其近也而繼之曰爰逮明春初到舊¶
邑緇素欣待侯伯慕迎然則其國境雖去浙東甚近而¶
其國都則又必半年而後達歟¶
<pb:KR3k0043_WYG_097-39a>¶
　¶
　¶
　¶
　¶
　¶
　¶
　¶
　¶
<pb:KR3k0043_WYG_097-39b>¶
　¶
　¶
　¶
　¶
　¶
　¶
　¶
　稗編卷九十七¶
