# -*- mode: mandoku-view; -*-
#+TITLE: 稗編
#+DATE: 2015-08-24 23:32:04.993325
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷九十八
<pb:KR3k0043_WYG_098-1a>¶
欽定四庫全書¶
　稗編卷九十八　　　　　明　唐順之　撰¶
　　名世¶
　　　眞正英雄　　　　　　　　羅大經¶
朱文公吿陳同甫云眞正大英雄人却從戰戰兢兢臨¶
深履薄處做將出來若是血氣麤豪却一㸃使不着也¶
此論於同父可謂頂門上一針矣余觀大禹不矜不伐¶
愚夫愚婦皆謂一能勝予而鑿龍門排伊闕明德美功¶
<pb:KR3k0043_WYG_098-1b>¶
被千萬世周公不驕不吝勞謙下士而東征三年赤舄¶
几几履䜛歴變卒安周室孔子恂恂於鄉黨在宗廟朝¶
廷似不能言者而却萊夷墮三都誅少正卯便有一變¶
至道氣象此皆所謂真正大英雄也後世之士殘忍尅¶
核能聚斂能殺戮者則謂之有才閙隣罵坐無忌惮無¶
顧藉者則謂之有氣計利就便善捭闔善傾覆者則謂¶
之有智一旦臨利害得喪死生禍福之際鮮有不顛沛¶
錯亂震懼隕越而失其守者况望其立大節弭大變撐¶
<pb:KR3k0043_WYG_098-2a>¶
柱乾坤昭洗日月乎此無他任其氣禀之偏安其識見¶
之陋驕恣傲誕不知有所謂戰戰競競臨深履薄之工¶
夫故也¶
　　　管仲　　　　　　　　　　(蘇馬洵/司  光)¶
　　　　(管仲相桓公霸諸侯攘戎狄終其身齊國富/强諸侯不叛管仲死竪刀易牙開方用桓公)¶
　　　　(薨於亂五子争立其禍/蔓延訖簡公齊無寧歲)¶
老泉曰夫功之成非成於成之日葢必有所由起禍之¶
作不作於作之日亦必有所由兆則齊之治也吾不曰¶
<pb:KR3k0043_WYG_098-2b>¶
管仲而曰鮑叔及其亂也吾不曰竪刁易牙開方而曰¶
管仲何則竪刁易牙開方三子彼固亂人國者顧其用¶
之者桓公也夫有舜而後知放四凶有仲尼而後知去¶
少正卯彼桓公何人也顧其使桓公得用三子者管仲¶
也仲之疾也公問之相當是時也吾以仲且舉天下之¶
賢者以對而其言乃不過曰竪刁易牙開方三子非人¶
情不可近而已嗚呼仲以爲桓公果能不用三子矣乎¶
仲與桓公處㡬年矣亦知桓公之爲人矣乎桓公聲不¶
<pb:KR3k0043_WYG_098-3a>¶
絶乎耳色不絶乎目而非三子者則無以遂其欲彼其¶
初之所以不用者徒以有仲焉耳一日無仲則三子者¶
可以彈冠相慶矣仲以爲將死之言可以縶桓公之手¶
足耶夫齊國不患有三子而患無仲有仲則三子者三¶
匹夫耳不然天下豈少三子之徒雖桓公幸而聽仲誅¶
此三人而其餘者仲能悉數而去之耶嗚呼仲可謂不¶
知本者矣因桓公之問舉天下之賢者以自代則仲雖¶
死而齊國未爲無仲也夫何患三子者不言可也五霸¶
<pb:KR3k0043_WYG_098-3b>¶
莫盛於桓文文公之才不過桓公其臣又皆不及仲靈¶
公之虐不如孝公之寛厚文公死諸侯不敢叛晉晉襲¶
文公之餘威得爲諸矦之盟主者百有餘年何者其君¶
雖不肖而尚有老成人焉桓公之薨也一敗塗地無惑¶
也彼獨恃一管仲而仲則死矣夫天下未甞無賢者葢¶
有有臣而無君者矣桓公在焉而曰天下不復有管仲¶
者吾不信也仲之書有記其將死論鮑叔賔胥無之爲¶
人且各疏其短是其心以爲是數子者皆不足以託國¶
<pb:KR3k0043_WYG_098-4a>¶
而又逆知其將死則其書誕謾不足信也吾觀史鰍以¶
不能進蘧伯玉而退彌子瑕故有身後之諫蕭何且死¶
舉曹參以自代大臣之用心固宜如此也一國以一人¶
興以一人亡賢者不悲其身之死而憂其國之衰故必¶
復有賢者而後可以死彼管仲者何以死哉¶
司馬氏曰孔子稱管仲之器小哉先儒以爲管仲得君¶
如此不勉之以王而僅止於霸此其所以爲小也愚以¶
爲周天子存而管仲勉齊桓公以王是教之簒也此管¶
<pb:KR3k0043_WYG_098-4b>¶
仲所恥而不爲孔子顧欲其爲之邪夫大人者顧時不¶
用則已用則必以禮樂正天下使綱紀文章燦然有萬¶
世之安豈直一時之功名而已耶管仲相桓公伯諸侯¶
禹迹所及冠帶所加未能使之皆率職也而偃然自以¶
爲天下爲莫已若也朱紘(冕之繫/天子朱)而金而反玷而三歸¶
此其器豈不小哉揚子曰大器其猶規矩凖繩乎先自¶
治而後人斯言得之矣¶
　　　鄭子產　　　　　　　　　(蘓徳轍/真  秀)¶
<pb:KR3k0043_WYG_098-5a>¶
潁濱曰子産爲鄭不以禮法假人凛乎其不可犯也將¶
死戒子太叔曰我死子必為政惟有德者能以寛服民¶
其次莫如猛火烈人望而畏之則鮮死水弱人狎而翫¶
之則多死故寛難太叔爲政不忍猛鄭國多盗然後愧¶
之由此言之子産豈徒寛惠者哉然孔子之稱子産曰¶
惠人又以爲古之遺愛儒者由此意之故孟子言子産¶
以乗輿濟人於溱洧以爲惠而不知爲政甚者又曰子¶
産猶衆人之母能食之而不能教也此皆非子産之實¶
<pb:KR3k0043_WYG_098-5b>¶
葢惠而愛人無禮法以將之則有所不行若子産則以¶
禮法行惠者也孔子之説云爾¶
西山眞氏曰鄭子産以鄭簡公十二年爲卿明年得政¶
簡公在位三十六年乃卒又歷事定公獻公聲公合凡¶
四十餘年方其始也内則有諸大夫之争權互相誅殺¶
外則晉楚之兵無歲不至城下國之危且弱幾不可爲¶
矣子産於此從容囘斡皆有次第其於内也務息諸大¶
夫之爭而去其猶不可令者然根之難㧞者不輕動以¶
<pb:KR3k0043_WYG_098-6a>¶
激其變惡之既稔者不緩治以失其機有勸懲之公而¶
無忿疾之過故自子南逐子晢死豪宗大姓弭然聽順¶
無復有梗其政者其於外也事大國以禮而不茍狥其¶
求故終其身免於諸侯之討而鄭能以弱爲强考其所¶
為惟作丘賦鑄刑書見譏當世自餘鮮不合於理者然¶
大人格心之業則未之聞焉豈其所事四公皆凡庸之¶
主不足與有進耶不然何其無有以一善著者至於用¶
人各以所長葢得聖門所謂器使之道春秋卿大夫未¶
<pb:KR3k0043_WYG_098-6b>¶
有能及之者後之以權衡人物爲職者當觀法焉¶
　　　伍子胥　　　　　　　　(蘓安軾/王  石)¶
　　　　(楚平王既殺伍奢伍尚而伍子胥亡入吳事/吳王闔閭及楚平王卒子昭王立後子胥與)¶
　　　　(孫武興兵及唐蔡伐楚夾漢水而陣楚大敗/於是吳王乗勝而前五戰遂至郢楚昭王出)¶
　　　　(亡吳兵入郢子胥求昭王既不得乃掘平王/墓出其尸鞭之三百以報父兄之讎)¶
東坡曰子胥種蠡皆人傑而揚雄曲士也欲以區區之¶
學瑕疵此三人者以三諫不去鞭尸藉館為子胥之罪¶
以不彊諫勾踐而栖之㑹稽爲種蠡之過雄聞古有三¶
<pb:KR3k0043_WYG_098-7a>¶
諫當去之説即欲以律天下士豈不陋哉三諫而去為¶
人臣交淺者言也如宫之竒洩冶乃可耳至如子胥吳¶
之宗臣與國存亡者也去將安往哉百諫不聽繼之以¶
死可也孔子去魯未甞一諫又安用三父受誅子復讎¶
禮也生則斬首死則鞭尸發其至痛無所擇也是以昔¶
之君子皆哀而恕之雄獨非人子乎至於藉館闔閭與¶
羣臣之罪非子胥意也勾踐困於㑹稽乃能用二子若¶
先戰而彊諫以死之則雄又當以子胥之罪罪之矣此¶
<pb:KR3k0043_WYG_098-7b>¶
皆兒童之見無足論者不忍三子之見誣故為一言¶
臨川王氏曰余觀子胥出死亡逋竄之中以客寄之一¶
身卒以說吳折不測之楚仇報恥雪名振天下豈不壯¶
哉及其危疑之際能自慷慨不顧萬死畢諫於所事此¶
其志與夫自恕以偷一時之利者異也孔子論古之士¶
大夫若管夷吾臧武仲之屬茍志於善而有補於當世¶
者咸不廢也然則子胥之義又曷可少耶¶
　　　張良　　　　　　　　　　(蘓/張)　(軾/栻)¶
<pb:KR3k0043_WYG_098-8a>¶
東坡曰古之所謂豪傑之士者必有過人之節人情有¶
所不能忍者匹夫見辱拔劒而起挺身而闘此不足爲¶
勇也天下有大勇者卒然臨之而不驚無故加之而不¶
怒此其所挾持者甚大而其志甚逺也夫子房受書於¶
圯上之老人也其事甚恠然亦安知其非秦之世有隱¶
君子者出而試之觀其所以㣲見其意者皆聖賢相與¶
警戒之義而世不察以為鬼物亦已過矣且其意不在¶
書當韓之亡秦之方盛也以刀鋸鼎鑊待天下之士其¶
<pb:KR3k0043_WYG_098-8b>¶
平居無罪夷滅者不可勝數雖有賁育無所復施夫持¶
法太急者其鋒不可犯而其勢未可乗子房不忍忿忿¶
之心以匹夫之力而逞於一擊之間當此之時子房之¶
不死也其間不能容髮葢亦危矣千金之子不死於盗¶
賊何者其身之可愛而盗賊之不足以死也子房以葢¶
世之才不為伊尹太公之謀而特出於荆軻聶政之計¶
以僥倖於不死此固圯上之老人所為深惜者也是故¶
倨傲鮮腆而深折之彼其能有所忍也然後可以就大¶
<pb:KR3k0043_WYG_098-9a>¶
事故曰孺子可教也楚莊王伐鄭鄭伯肉袒牽羊以迎¶
莊王曰其君能下人必能信用其民矣遂舎之勾踐之¶
困於㑹稽而歸臣妾於吳者三年而不倦且夫有報人¶
之志而不能下人者是匹夫之剛也夫老人者以為子¶
房才有餘而憂其度量之不足故深折其少年剛鋭之¶
氣使之忍小忿而就大謀何則非有平生之素卒然相¶
遇於草野之間而命以僕妾之役油然而不恠者此固¶
秦皇帝之所不能驚而項籍之所不能怒也觀夫髙祖¶
<pb:KR3k0043_WYG_098-9b>¶
之所以勝項籍之所以敗者在能忍與不能忍之間而¶
已矣項籍唯不能忍是以百戰百勝而輕用其鋒髙祖¶
忍之養其全鋒而待其斃此子房教之也當淮隂破齊¶
而欲自王高祖發怒見於詞色由此觀之猶有剛强不¶
忍之氣非子房其誰全之太史公疑子房以為魁梧竒¶
偉而其狀貌乃如婦人女子不稱其志氣嗚呼此其所¶
以為子房歟¶
南軒張氏曰子房終始為韓而漢之爵禄不足以羈縻¶
<pb:KR3k0043_WYG_098-10a>¶
之此出處大致也至於從容髙帝之旁其計䇿不汲汲¶
於售而所發動中節㑹使帝從之有不容釋者葢子房¶
非有求於髙帝故能屈伸在己而動無不得此豈獨可¶
以智計名哉夫以高帝之英武慢侮士大夫其視隨何¶
陸酈輩皆撫而忽之至如蕭相國之功一旦下之廷尉¶
不顧也獨於子房葢敬而不敢慢順而不可强則以子¶
房所守言義而不以利故爾嗟乎秦漢以來士賤君肆¶
正以在下者急於爵䘵而上之人恃此以爲眞足以驕¶
<pb:KR3k0043_WYG_098-10b>¶
天下之士故也若子房豈可得而驕之哉¶
　　　蕭何　　　　　　　　　(司馬遷/陳  埴)¶
太史公曰蕭相國於秦時為刀筆吏錄録未有竒節及¶
漢興依日月之末光何謹守管籥因民之疾秦法順流¶
與之更始淮隂黥布等皆以誅滅而何之勲爛焉位冠¶
羣后聲流後世與閎夭散宜生等矣¶
濳室陳氏曰沛公之入闗也諸將争&ZX-11194e;金帛財物之府¶
庫蕭何獨先入收丞相府圖籍藏之以故沛公得知天¶
<pb:KR3k0043_WYG_098-11a>¶
下阨塞戸口多少强弱之處世甞以刀筆吏少何此特¶
書生之論耳何非刀筆吏何以知丞相府之有圖籍耶¶
然刀筆吏多矣而何獨知丞相府之有圖籍則自其為¶
郡縣小吏時固己習于國家之體要若此此其器已不¶
在人下矣况當草莽角逐之時見秦氏府庫宫室之盛¶
雖沛公不能不垂涎者而何之器度越人如此沛公之¶
有愧多矣及項羽王沛公於漢中也沛公意大不滿自¶
絳灌以下莫不勸攻項羽何獨諌曰能屈於一人之下¶
<pb:KR3k0043_WYG_098-11b>¶
而伸于萬乗之上者湯武是也願大王王漢中養其民¶
以致賢人收用巴蜀還定三秦天下可圖也嗚呼何之¶
器度若此其位當不在人下矣昔者晉重耳之亡也從¶
亡三人者皆相國之器也夫以覊旅喪亡之餘而其從¶
者皆可以相國君子曰用臣如三人公子何患於喪乎¶
吁此固沛公所以興也¶
　　　韓信　　　　　　　　　　(楊/陳)　(時/亮)¶
龜山楊氏曰韓信具機變之才因思歸之衆以臨江東¶
<pb:KR3k0043_WYG_098-12a>¶
而燕代趙齊之間無堅城强敵矣其用竒無窮所向風¶
靡自漢興名將未有倫擬也至其軍修武也又輔以張¶
耳二人皆勇畧葢世余竊恠漢王自稱漢使晨馳入壁¶
即卧内奪其印符麾召諸將易置之而耳信未之知也¶
此其禁防濶踈與棘門霸上之軍何異耶使敵人投間¶
竊發則二人者可得而虜也豈古所謂有制之兵者信¶
亦有未逮歟¶
陳亮論曰英雄之士常以多算勝少筭而未甞幸人之¶
<pb:KR3k0043_WYG_098-12b>¶
無算也敵人無算凡天下之有筭者類能勝之豈惟英¶
雄哉故夫以英雄之才而臨無算之敵俛首而取之曽¶
不足以闗其思慮而竒謀至計無所自發此非英雄之¶
所幸為也至若敵人去已不逺籌算時出其勢凡以廹¶
我吾居其間隨機而應之窘之而愈知費之而愈新愈¶
出愈竒而沛然常若有餘天下始知英雄之為不可當¶
矣且夫天下必有好强不可制之敵而後天使英雄之¶
士出佐其君以制天下之變以息天下之争使敵無算¶
<pb:KR3k0043_WYG_098-13a>¶
則進少有筭則遂逡廵而不敢前則是勝負之數未可¶
判而天下之患未可息也是何足以辱英雄之名哉天¶
之所生必不如是也夫項氏之患蚩尤以來所未有也¶
故韓信出佐髙祖而刼制之彼其所以謀之者可謂盡¶
矣不以其兵與之角而欲先下諸國以孤其勢故一舉¶
而定三秦再舉而虜魏豹三舉而擒夏說廼欲引兵遂¶
下井陘李左車欲假竒兵三萬人從間道絶其輜重餘¶
不能用信廼一舉而破趙議者以為使左車之䇿行則¶
<pb:KR3k0043_WYG_098-13b>¶
信必不敢下井陘矣嗟夫此何待信之薄哉信而非英¶
雄則可若英雄也則計必不出此矣且趙不破則燕不¶
服燕不服則齊未可平齊未可平則劉項之權未有所¶
分也信之用兵古今一人而已今屈於左車之計而不¶
能决劉項之雌雄亦何取於信哉故吾謂左車之䇿行¶
則信亦下井陘趙亦破餘亦擒左車亦就縛請遂籌之¶
夫善用兵者不内人於死地今餘兵當其前左車之兵¶
絶其後進退不可可謂死地矣内人於死地而求人之¶
<pb:KR3k0043_WYG_098-14a>¶
不出竒謀智者固如是乎餘甞言信兵雖號數萬其實¶
不過數千則知餘兵雖號二十萬其實不過十萬也今¶
分三萬以與左車則餘所統者不過六七萬耳吾既下¶
井陘因留數千人扼險以為後拒以防左車之竒兵廼¶
引兵壓趙壘而陣彼必不肯戰何者左車亦甞教之也¶
遲之二三日密遣數千人間往伏險戒之曰望趙軍出¶
而逐我即起據其壁乃使人廵軍大呼曰賊兵斷後不¶
如急歸於是引兵而反彼必謂吾計已窮而又知左車¶
<pb:KR3k0043_WYG_098-14b>¶
竒兵實以斷吾後也此雖智者亦必舉軍逐我而况餘¶
貪得忘失之心&ZX-111ad4;然其未已乎彼兵逐我勢將相廹廼¶
鼓噪反兵而戰兵在死地人人死鬬而吾之伏兵據其¶
壁而擊其背餘固可以一舉而擒也餘擒則三萬之兵¶
可以傳呼而潰矣孰謂左車之計果能沮信之兵乎且¶
夫斷後之兵古之智將固甞以是而勝也然其勝甞出¶
於敵人之不意今左車之計未行而信已覘知之此雖¶
有天下之至計猶得預為之僃而况左車之計乎且善¶
<pb:KR3k0043_WYG_098-15a>¶
謀者鬼神不能窺使敵人得窺之則不得為善謀矣推¶
此言之左車之計可知矣司馬遷班固不逹兵機以為¶
信然乃記於傳曰廣武君䇿不用信使人間視知之乃¶
敢引兵遂下從遷固之言則信特幸人之無算者爾彼¶
豈知廣武君之䇿用而信亦敢下兵哉昔者曹操伐張¶
繡而劉表斷其後操隨機應之卒敗繡表夫繡不下於¶
餘表不下於左車而操之用兵特信之流亞也操能敗¶
繡表信獨不能破餘左車乎從是觀之則吾之說有不¶
<pb:KR3k0043_WYG_098-15b>¶
妄者矣¶
　　　孔明(附玉露/一段)　　　　　　　(劉安世/張  栻)¶
元城劉氏曰淮隂武侯二人不同若論人品則淮隂不¶
及孔明逺甚若論功業而武侯何寥寥也馬永卿曰西¶
南者漢始終之地也故漢起於西南而卒終於此而淮¶
隂當漢之初興故能卓卓如此武侯之時火將燼矣故¶
無所成也曰此固然也淮隂所以得便宜者以平日名¶
太卑而武侯之所以無成者以平日名太髙也淮隂有¶
<pb:KR3k0043_WYG_098-16a>¶
乞食跨下之辱也而武侯既隱於隆中而當時謂之卧¶
龍此一事也又淮隂既事項梁又從項羽又歸漢而武¶
侯則必待三顧而後起此又一事也又漢楚之時用兵¶
者皆非淮隂之敵而甞易之故淮隂能取勝也三國之¶
時若司馬仲逹輩乃武侯等輩人也而又素畏孔明故¶
武侯不能取勝也譬如奕棋有二國手一國手未有名¶
而對之乃低棋不知其為國手而甞易之故狼狽大敗¶
有一國手已有名對局者亦國手而差弱焉謹以待之¶
<pb:KR3k0043_WYG_098-16b>¶
故勝敗未分也且淮隂既平魏趙而功業如此其卓犖¶
也而龍且尚且輕之曰吾生平知韓信之為人易與耳¶
寄食於漂母無資身之䇿受辱於跨下無兼人之勇以¶
淮隂平日名素卑也孔明與司馬宣王對壘不能取尺¶
寸地宣王受其巾幗之辱而不敢出兵至其已死按行¶
軍壘猶曰天下竒才也故當時有死諸葛走生仲逹之¶
嘲以孔明平日名素髙故也人品髙下不同而其功業¶
反相去之逺者由此¶
<pb:KR3k0043_WYG_098-17a>¶
南軒張氏曰三代衰五伯起而功利之説盈天下謀國¶
者不復知正義明道之為貴三老董公獨得宏綱以告¶
漢高帝惜髙帝未能盡其用也武侯當漢祚之季乃能¶
執其機而用之其言曰漢賊不兩立臣鞠躬盡瘁死而¶
後已至於成敗利鈍非臣之明所能逆覩嗚呼此夏少¶
康四十年經營宗祀而卒以配天之夲心也若侯者可¶
謂有正大之體矣自幼讀書獨觀大畧晨夜從容抱膝¶
長嘯其胷中所見豈淺識所能窺哉髙卧隆中不求聞¶
<pb:KR3k0043_WYG_098-17b>¶
達葢將終身焉昭烈漢室之胄也而三顧之於草廬名¶
義既正好賢之意又篤安得不以身許之昭烈與侯相¶
周旋一以道義而忘勢受遺之際君臣肝膽相照無纎¶
芥形迹何其盛矣侯恢復規模先務爲根夲之計方建¶
興初務農訓兵内治國事國事既定北向致討軍旅將¶
發拳拳之心實在後主拜表納忠反復曲折專以宫中¶
府中之事為言且陳親賢人逺小人之義薦郭攸之等¶
使在左右一篇之中三四致意焉而其終章尤為切至¶
<pb:KR3k0043_WYG_098-18a>¶
矦之慮抑深且逺矣即侯行事而觀之絶姑息之私意¶
夲常理之大公如明鏡洞然四達無間聽言惟恐不及¶
見善若出諸己用人各盡其能至或有罪雖入幕上賓¶
如馬謖流涕誅之而弗釋也故李平廖立既被廢放沒¶
齒懐德葢侯於斯世所欲不存焉娶婦沔南惟賢是取¶
人之訕笑不復顧也身都將相三十年間及其既沒内¶
無餘帛外無贏財視天下無一足以動其中者其事後¶
主小心恭恪一國之柄舉出其手而人不知其有權彼¶
<pb:KR3k0043_WYG_098-18b>¶
懷奸稔逆竊竊窺人宗祀者雨雪見睍而謂矦敵哉矦¶
之規模至使耕者雜於渭濵而軍無私焉輿圖之復已¶
恢恢然在目中矣不幸薨謝匪天數然歟或謂侯勸昭¶
烈取荆州為不義不知劉琮既已迎降於操則荆州固¶
魏之荆州矣于以取之豈不正乎惜昭烈之失此機也¶
又或謂魏延之䇿惜矦不用不知夫天將昌漢以矦之¶
舉措掃擒亂賊直餘事爾行險僥倖非矦志也嗚呼秦¶
漢以來士狃於戰國之餘習張子房為㧞出者而猶未¶
<pb:KR3k0043_WYG_098-19a>¶
免乎權以伯術若矦真豪傑之才無文王猶興者耶然¶
使矦得㳺于洙泗之間講學以終之則其所至又非余¶
所知也予毎恨陳壽私且陋凡矦經畧次第與夫燭幽¶
消患治國用人馭軍行師之要悉闇而不彰幸雜見於¶
他傳及裴松之所注因裒而集之不敢飾辭以忘其實¶
其妄載非實者則削之庶幾讀書者可以得矦之心近¶
世鉅公作史書編年乃以魏年號接漢獻之統故其所¶
書名不正而言不順予謂獻帝雖廢而昭烈以正義立¶
<pb:KR3k0043_WYG_098-19b>¶
於蜀武矦輔之漢統未墜地也要盡後主末年始係魏¶
之年號為正始矦在隆中傳稱以管樂自許予謂侯葢¶
師慕王者之佐其歩趨則然豈與管樂同在功利之域¶
者意其傳者之誤故不復云(玉露曰諸葛孔明曰吾心/如秤不能為人作輕重至)¶
(哉言乎能此則吾心即造化也殺之而不怨利之而不/庸已不勞而萬物服矣乃知孔明長嘯草廬時其所講)¶
(不在伊呂下杜少陵云伯仲之間見伊呂/指揮若定失蕭曹可謂識孔明心事矣)¶
　　　陶淵明(附玉露/一段)　　　　　　(朱了熹/魏  翁)¶
朱氏曰陶淵明有髙志逺識不能俯仰時俗故作歸去¶
<pb:KR3k0043_WYG_098-20a>¶
來詞以見其志抑以其自謂晉臣恥事二姓自劉裕將移¶
晉祚遂不復仕則其意亦不為不悲矣然其詞義夷曠¶
蕭散雖託楚聲而無其尤怨切蹙之病云¶
鶴山魏氏曰世之稱美陶公者曰榮利不足以易其守¶
也聲味不足以累其真也文詞不足以溺其志也是亦¶
近之而公之所以悠然自得之趣則未之深識也風雅¶
以降詩人之詞樂而不淫哀而不傷以物觀物而不牽¶
於物吟咏性情而不累於情孰有能如公者乎有謝康¶
<pb:KR3k0043_WYG_098-20b>¶
樂之忠而勇退過之有阮嗣宗之逹而不至於放有元¶
次山之漫而不著其迹此豈小小進退所能窺其際耶¶
先儒所謂經道之餘因間觀時因静照物因時起志因¶
物寓言因志發詠因言成詩因詠成聲因詩成音者陶¶
公有焉(玉露曰陶淵明神釋形影詩曰大鈞無私力萬/里自森著人為三才中豈不以我故我神自謂)¶
(也人與天地並立為三才以此心之神也若塊然血肉/豈足以竝天地哉末云縱浪大化中不喜亦不懼應盡)¶
(便須盡無復獨多慮乃是不以死生禍福動其/心秦然委順養神之道也淵明可謂知道之士)¶
　　　房𤣥齡　　　　　　　　　眞德秀¶
<pb:KR3k0043_WYG_098-21a>¶
眞氏曰房𤣥齡佐太宗定天下及終相位凡三十二年¶
以四事攷之其持身也敬其謀國也忠葢庶幾乎古大¶
臣之風也至於用人則委諫争於王魏付征伐於英衛¶
使衆善畢集於君退然若無所能者此一節葢秦漢以¶
來未有能及乏者史謂新進更用事𤣥齡不吝權以年¶
表攷之武德九年𤣥齡始相自是二十餘年間若長孫¶
無忌蕭瑀李靖高士㢘輩或舊人或勲戚同預大政固¶
其宜也若王珪魏徵則太宗之仇臣實與𤣥齡先後進¶
<pb:KR3k0043_WYG_098-21b>¶
用而温彦博戴胄劉洎岑文夲馬周褚遂良之徒皆新¶
進之士也當𤣥齡柄國之時更迭與政各得以功名自¶
見未聞梁公有貪權忌能之意也吁梁公之休休有容¶
如此亦豈秦漢以來所能及哉彼姦邪如李林甫盧把¶
輩顧視同列一有得君者必擠而去之其所引用必己¶
之私黨欲使國家大柄不在其身則在其黨舉朝之士¶
無一人能與己分權無一人能與己立異然後富貴榮¶
寵可保於無窮其卒也未有如所欲者後之君子其於¶
<pb:KR3k0043_WYG_098-22a>¶
梁公之用心當端拜而師之而於林甫把之行事以為¶
刻骨之戒則庶乎其得之¶
　　　李靖　　　　　　　　　　陳　亮¶
兵有正有竒善審敵者然後識正竒之用敵堅則用正¶
敵脆則用竒正以挫之竒以掩之均勝之道也夫計里¶
而行尅日而戰正也非吾之所謂正依險而伏乗間而¶
起竒也非吾之所謂竒竒正之説存乎兵制而已矣正¶
兵節制之兵也竒兵簡㨗之兵也節制之兵其法繁其¶
<pb:KR3k0043_WYG_098-22b>¶
行密隅落鈎連曲折相對進無速奔退無遽走前者開¶
後者治後者力進前者更休一以當十十以當百詐者¶
不能&ZX-111e41;勇者不能突當之則破觸之則摧此所謂正兵¶
而以挫堅敵也簡㨗之兵其法畧其行䟱號令簡一表¶
裏洞貫進如飈風退如疾電地險峻則魚貫而前道迂¶
曲則鴈行而進以一擊百以百擊萬間者不及知能者¶
不及拒望之則恐遇之則潰此所謂竒兵而以掩脆敵¶
也然而竒兵以簡㨗寓節制非廢節制也正兵以節制¶
<pb:KR3k0043_WYG_098-23a>¶
存簡㨗非弃簡㨗也唯善治戎者為能制之唯天下竒¶
才為能用之昔者李靖葢天下之竒才也平突厥以竒¶
兵而太宗問何以討高麗則欲用正兵此其意曉然可¶
見矣頡利之敵脆敵也竒兵以臨之使之不及拒蘇文¶
之敵堅敵也正兵以臨之則彼無所用其能矣故吾嘗¶
謂諸葛孔明所用之兵無非正靖所用之兵無非竒其¶
亦以時之所遇有難易而敵之所當有堅脆歟請遂言¶
之東都之末英雄之都㑹也大者争雄小者固守孔明¶
<pb:KR3k0043_WYG_098-23b>¶
於是以正兵臨之南收孟獲七縱七擒西攻祁山三郡¶
響應一戰而梟王雙再出而走郭淮兵退木門張郃追¶
之交鋒而斃師次渭南司馬懿拒之卒不敢決戰其陣¶
堂堂其旗正正此非正兵不能然也隋室之季太宗獨¶
雄之時也大者僅能自守小者不能有立靖於是以竒¶
兵臨之要險設伏而梟冉肇乗(闕/)傅壘而破蕭銑輕兵¶
至丹陽而公祏擒勁騎襲定襄而頡利走出其不意掩¶
其無僃此非竒兵不能為也然靖亦甞一用正兵矣提¶
<pb:KR3k0043_WYG_098-24a>¶
師西征决䇿深入大戰數十卒破吐谷渾此豈非正兵¶
歟將以是平高麗而不幸疾亟矣故吾嘗謂自漢以來¶
識竒正之用者孔明與靖而已然非深曉機者孰肯以¶
吾言為信哉嗟夫竒兵之效㨗正兵之效迂孔明非不¶
欲用竒也而時之難敵之艱勢有所不可者彼郭淮司¶
馬懿之徒未甞無詐謀也使吾以竒兵乗之彼亦將挾¶
詐以覆我矣故孔明特持之以正兵欲收功於數年之¶
後而不幸早喪論者見其功之不成遂以為不用竒之¶
<pb:KR3k0043_WYG_098-24b>¶
罪是所謂不能盡人之詞而欲斷其曲直也悲夫¶
　　　狄仁傑　　　　　　　　　蘇　轍¶
母后臨朝據人君之地而私其親有志之士將欲正之¶
常患不克漢呂后欲王諸呂王陵以髙帝舊約争之曰¶
非劉氏而王天下共擊之背之不可言雖直不見省陵¶
幸而不死亦廢不用唐武后廢廬陵王立豫王豫王雖¶
在位未甞省天下事徐敬業為之起兵於外裴炎争之¶
於内皆不旋踵為戮何者位尊權重臣下所無奈何勢¶
<pb:KR3k0043_WYG_098-25a>¶
必至此也惠帝之亡也陳平聽張辟疆計封王諸呂吕¶
后安之故平與周勃得執將相之柄以伺其間後復聽¶
陸賈交歡周勃將相之權不分故周勃得入北軍左袒¶
一呼而吕氏以亡豫王既立武后革命稱帝追尊祖考¶
封王子弟戕殺天下豪俊志得氣滿以為武氏有泰山¶
之安矣狄仁傑雖為宰相而未甞一言及后欲以三思¶
為太子訪之大臣仁傑乃曰臣觀天人未厭唐德頃匈¶
奴犯邊陛下使三思募士逾月不及千人及使廬陵王¶
<pb:KR3k0043_WYG_098-25b>¶
不浹旬得五萬人今欲立嗣非廬陵不可后怒罷議久¶
之復召問曰朕數夢雙陸不勝何也對曰雙陸不勝無¶
子也意者天以此儆陛下耶文皇帝身蹈鋒刃百戰以¶
有天下傳之子孫先帝寢疾詔陛下監國陛下掩神器¶
而取之十餘年矣又欲以三思為後且母子與姑姪孰¶
親陛下立廬陵王則千秋萬歲血食於太廟三思立廟¶
無祔姑之禮后感悟即日遣徐彦伯迎廬陵王於房州¶
而立之葢王陵裴炎迎禍亂之鋒欲以一言折之故不¶
<pb:KR3k0043_WYG_098-26a>¶
廢則死陳平狄仁傑待其已衰而徐正之故身與國俱¶
全惟吕后無子親止於姪故没身而後變武后有子母¶
子之愛人情之所同故老而自復由此觀之陳狄之所¶
以成功者皆以緩得之也然廬陵既立而張易之昌宗¶
未去仁傑猶置之不問復授之張柬之俟其惡稔而後¶
取豈以禍亂之根生於母子之間不如是則必至於毁¶
傷故耶老氏有言將欲歙之必固張之將欲弱之必固¶
强之將欲廢之必固興之將欲奪之必固與之是謂微¶
<pb:KR3k0043_WYG_098-26b>¶
明柔勝剛弱勝强魚不可以脫於淵國之利器不可以¶
示人二公得之矣¶
　　　郭子儀　　　　　　　　　(歐陽修/方孝孺)¶
唐書賛曰天寳末盜發幽陵外阻内訌子儀自朔方提¶
孤軍轉戰逐北誼不還顧當是時天子西走唐祚若贅¶
斿而能輔太子再造王室及大難畧平遭䜛惎詭奪兵¶
柄然朝聞命夕引道無纎介自嫌及被圍涇陽單騎見¶
虜壓以至誠猜忍沮謀雖唐命方永亦由忠貫日月神¶
<pb:KR3k0043_WYG_098-27a>¶
明扶持者哉及光弼等畏偪不終而子儀完名髙節爛¶
然獨著福䘵永終雖齊桓晉文比之為褊唐史臣裴垍¶
稱權傾天下而朝不忌功葢一世而上不疑侈窮人欲¶
而議者不之貶嗚呼垍誠知言其子孫多以功名顯葢¶
盛德後云¶
方氏曰寓高世之意於衆人之跡受天下之疑被身後¶
之謗而不辭者君子之用心也名譽不脩固衆人之所¶
恥而名譽太盛者尤君子之所畏挾莫尚之功負葢世¶
<pb:KR3k0043_WYG_098-27b>¶
之名居危疑之地自古鮮有不敗者而郭子儀能以功¶
名終此其人之賢宜若有特立絶俗之行而史氏謂其¶
窮奢極欲而人不非之論者尤史氏之妄以為子儀必¶
不至此而不知子儀所以為智也有忠正之心而不見¶
信于主有安當世之才而不能使當世安乎己以盡其¶
用皆有以致之而然耳子儀之賢其思之熟矣提大將¶
之節奪海内于群盗之手而歸之唐威聲振乎夷狄功德¶
加乎羣臣此中主之所不能無疑者况肅代之陋狹徳¶
<pb:KR3k0043_WYG_098-28a>¶
宗之猜忌乎於是時也子儀之子猶意其薄天子而不¶
為則庸夫小人之過揣謬度子儀之心者多矣雖置萬¶
喙自解于天下猶不能自明也子儀以為使己見疑于¶
君䧟吾君有殺功臣之名不若少狥衆人之跡以自汙¶
使君臣俱全而己獨受奢欲之名之為愈也故其事雖¶
類乎衆人之為而其心實在乎安國家利社稷使巧佞¶
之徒知己之不足疑而其君釋然不復知其為可忌其¶
深慮逺計邈乎不可及非真有意于奢欲也明矣而論¶
<pb:KR3k0043_WYG_098-28b>¶
者至今疑之望子儀太高者以為必不肯為待子儀太¶
淺者遂以子儀果不忘情于利欲奢而至于窮欲而至¶
于極稍知禮義者之所羞為子儀曷為而為之乎求其¶
迹而不能察其心宜乎知子儀者鮮矣沛公入闗而無¶
所取婦女無所幸范増疑其有大志而勸項籍急擊勿¶
失使子儀不以此自汙寧知朝恩元載不以疑沛公者¶
譛子儀乎裴度功名不及子儀逺甚李逢吉之黨謗其¶
名應圖䜟非敬宗察之度幾不免矣子儀雖受謗于羣¶
<pb:KR3k0043_WYG_098-29a>¶
小而未有以不臣為言者尤可見子儀之智非度可望¶
也雖然名者人之所惜也子儀受汙穢之名而不辭豈¶
其所願哉故人處危疑之地而行不失義若伊尹周公¶
後世之法也不得已而以利禄自累此子儀之智也亦¶
子儀之不幸也夫¶
　　　陸贄　　　　　　　　　　蘇　轍¶
昔吾先君博觀古今議論而以陸贄為賢吾幼而讀其¶
書其賢比漢賈誼而詳練過之贄始以從官事唐徳宗¶
<pb:KR3k0043_WYG_098-29b>¶
老而為宰相從之出奔而與之反國彌縫其闕而濟其¶
危亡比其老也功業定矣而卒斃於裴延齡之手其故¶
何也孔子曰南人有言曰人而無恒不可以作巫醫善¶
夫不恒其徳或承之羞贄以有恒之德而事德宗之無¶
恒以巫醫之明而治無恒之疾是以承其羞耳帝即位¶
之初好名而貪功河朔三叛父子相襲三十年矣帝將¶
以天下之力勝之田悦驚疑而起朱滔王武俊和之帝¶
使馬燧李抱真李芃三將往迎其鋒勝負之勢未决也¶
<pb:KR3k0043_WYG_098-30a>¶
帝急於成功復使李晟出禁衛之兵李懷光舉朔方之¶
衆五將萃於魏郊而淮西李希烈乗間而起兵連禍結¶
常賦所不能贍於是為之抽貫筭間假貸商賈空内以¶
事外闗中已亂而帝不知也贄曰今兩河淮西為禍亂¶
之首者獨四五凶人而已臣料其間必有旁遭詿誤内¶
畜危疑而計不能止者未必能處心積慮果於僣逆也¶
而况脅從之黨乎陛下若能招懷以禮悔禍以誠使來¶
者必安安者必久人知獲免則誰願復為惡者縱有野¶
<pb:KR3k0043_WYG_098-30b>¶
心難馴臣知從化者必過半矣帝尤意西師可以必克¶
忽其言不用未幾而涇原叛卒之變起倉皇避寇半年¶
而歸帝亦省而厭兵矣於是行一切之政専以姑息涵¶
養藩鎭凡節度使死將佐之得士心者皆就命留後雖¶
以簒奪請命者亦如之宣武劉士寧以暴慢失衆其將¶
李萬榮因其出畋閉門逐之帝將命以其位贄曰如士¶
寧之惡萬榮弃而違之可也討而逐之可也惟伺隙而¶
簒取其位則不可何者方鎭之臣事多專制欲加之罪¶
<pb:KR3k0043_WYG_098-31a>¶
誰無辭者若使傾奪之徒輒得其處則四方諸將無復¶
安者矣且萬榮搆亂之日諸郡守將固非其同謀也一¶
城士衆亦未必皆其黨也方成敗逆順之勢交戰於中¶
其肯捐軀與之同惡乎今若選命賢將降詔軍中奬萬¶
榮撫定之功别加寵任褒將士輯睦之義例賜恩賞使¶
衆知保安則誰肯復助其亂萬榮縱欲䟦扈勢亦無所¶
至矣帝方茍安無事竟亦不許由此觀之帝常持無恒¶
之心故前勇而後怯贄常持有恒之心故勇怯各得其¶
<pb:KR3k0043_WYG_098-31b>¶
當然其君臣之間異同至此雖欲上下相保不可得矣¶
㑹昌中盧龍諸將連害帥臣最後張絳殺陳行泰宰相¶
李德裕以為河朔請帥皆報下太速故軍得以安若稍¶
緩之必且有變既而回鶻烏介可汗擾天德塞軍使張¶
仲武請以夲軍擊之德裕問知仲武可用言之武宗舉¶
以為帥張絳既為其下所殺而仲武遂以功名終徳裕¶
之謀則贄之故智也然帝之出也以陳京趙賛而贄之¶
逐也以程异裴延齡其禍皆出於聚歛之臣贄之賢非¶
<pb:KR3k0043_WYG_098-32a>¶
不知也帝歸自興元贄因事言曰齊桓公自莒入齊伯¶
業既成而管仲以不忘在莒為戒衛獻公自齊還衛諸¶
大夫逆諸境者執其手而與之言逆於門者頷之而已¶
戒心之易忘而驕心之易生齊衛之君陛下之蓍龜也¶
贄言既切而帝終不改吾以為使贄反國而為鴟夷子¶
皮浮舟而去則其君臣之間超然無後患然後可以言¶
智也哉¶
　　　范仲淹　　　　　　　　　蘇　軾¶
<pb:KR3k0043_WYG_098-32b>¶
古之君子如伊尹太公管仲樂毅之流其王伯之畧皆¶
定於畎畞中非仕而後學者也淮隂矦見髙帝於漢中¶
論劉項短長畫取三秦如指諸掌及佐帝定天下漢中¶
之言無一不酬者諸葛孔明卧草廬中與先主論曹操¶
孫權規取劉璋因蜀之資以争天下終身不易其言此¶
豈口傳耳受甞試為之而僥倖其或成者哉公在天聖¶
中居太夫人憂則已有憂天下致太平之意故為萬言¶
書以遺宰相天下傳誦至用為將擢為執政考其平生¶
<pb:KR3k0043_WYG_098-33a>¶
所為無岀此書者其於仁義禮樂忠信孝悌葢如飢渴¶
之於飲食欲須臾忘而不可得如火之熱如水之濕葢¶
其天性有不得不然者¶
　¶
　¶
　¶
　¶
　¶
<pb:KR3k0043_WYG_098-33b>¶
　¶
　¶
　¶
　¶
　¶
　¶
　¶
　稗編卷九十八¶
