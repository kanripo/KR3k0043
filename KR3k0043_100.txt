# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.044424
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百
<pb:KR3k0043_WYG_100-1a>¶
欽定四庫全書¶
　稗編卷一百　　　　　　明　唐順之　撰¶
　　隱逸¶
　　　傳蠱之上九　　　　　　程　頤¶
上九居蠱之終無係應於下處事之外無所事之地也¶
以剛明之才無應援而處無事之地是賢人君子不偶¶
於時而髙潔自守不累於世務者也故云不事王侯高¶
尚其事古之人有行之者伊尹太公望之始曽子子思¶
<pb:KR3k0043_WYG_100-1b>¶
之徒是也不屈道以徇時既不得施設於天下則自善¶
其身尊髙敦尚其事守其志節而已士之自髙尚亦非¶
一道有懷抱道德不偶於時而高潔自守者有知止足¶
之道退而自保者有量能度分安於不求知者有清介¶
自守不屑天下之事獨潔其身者所處雖有得失小大¶
之殊皆自高尚其事者也象所謂志可則者進退合道¶
者也¶
　　　楚狂接輿　　　　　　　　韓　嬰(外傳/後同)¶
<pb:KR3k0043_WYG_100-2a>¶
楚狂接輿躬耕以食其妻之市未返楚王使使者賫金¶
百鎰造門曰大王使臣奉金百鎰願請先生治河南接¶
輿笑而不應使者遂不得辭而去妻從市而來曰先生¶
少而為義豈將老而遺之哉門外車軼何其深也接輿¶
曰今者王使使者賫金百鎰欲使我治河南其妻曰豈¶
許之乎曰未也妻曰君使不從非忠也從之是遺義也¶
不如去之乃夫負釡甑妻戴經器變易姓字莫知其所¶
之論語曰色斯舉矣翔而後集接輿之妻是也詩曰逝¶
<pb:KR3k0043_WYG_100-2b>¶
將去汝適彼樂土樂土樂土爰得我所¶
　　　北郭先生¶
楚莊王使使賫金百斤聘北郭先生先生曰臣有箕箒¶
之使願入計之即謂婦人曰楚欲以我為相今日相即¶
結駟列騎食方丈於前如何婦人曰夫子以織屨為食¶
食粥毚履無怵惕之憂者何哉與物無治也今如結駟¶
列騎所安不過容膝食方丈於前所甘不過一肉以容¶
膝之安一肉之味而殉楚國之憂其可乎於是遂不應¶
<pb:KR3k0043_WYG_100-3a>¶
聘與婦去之詩曰彼羙淑姬可與晤言¶
　　　論嚴子陵　　　　　　　　羅大經(玉露/)¶
余三十年前於釣臺壁間塵埃漫漶中得一詩云生涯¶
千頃水雲寛舒卷乾坤一釣竿夢裏偶然伸隻脚渠知¶
天子是何官不知何人作也句意頗佳近時戴式之詩¶
云萬事無心一釣竿三公不換此江山當初誤識劉文¶
叔惹起虚名滿世間句雖甚爽意實未然今考史籍光¶
武儒者也素號謹厚觀諸母之言可見矣子陵意氣豪¶
<pb:KR3k0043_WYG_100-3b>¶
邁實人中龍故有狂奴之稱方其相友於隱約之中傷¶
王室之陵夷歎海宇之横潰知光武為帝胄之英名義¶
甚正所以激發其志氣而道之以除兇剪逆吹火德於¶
既灰者當必有成謀矣異時披圖興歎岸幘迎笑雄姿¶
英發視向時謹敕之文叔如二人焉子陵實隂有功於¶
其間天下既定從容訪帝共榻之卧足加帝腹情義如¶
此子陵豈以匹夫自嫌而帝亦豈以萬乗自居哉當是¶
之時而欲使之俛首為三公宜其不屑就矣史臣不察¶
<pb:KR3k0043_WYG_100-4a>¶
乃以之與周黨同稱夫周黨特一隱士耳豈若子陵友¶
真主於濳龍之日而琢磨講貫隠然有功於中興之業¶
者哉余甞題釣臺云平生謹敕劉文叔却與狂奴意氣¶
投激發濳龍雲雨志了知功跨鄧元侯講磨濳佐漢中¶
興豈是空標處士名堪笑史臣無卓識却將周黨與同¶
稱¶
　　　東漢逸民傳論　　　　　　范　曄¶
易稱遯之時義大矣哉又曰不事王侯高尚其事是以¶
<pb:KR3k0043_WYG_100-4b>¶
堯稱則天不屈潁陽之高武盡羙矣終全孤竹之潔自¶
兹以降風流彌繁長往之軌未殊而感致之数匪一或¶
隠居以求其志或廻避以全其道或静己以鎭其躁或¶
去危以圖其安或垢俗以動其概或疵物以激其情然¶
觀其甘心畎畝之中憔悴江海之上豈必親魚鳥樂林¶
草哉亦云性分所至而已故蒙恥之賔屢黜不去其國¶
蹈海之節千乗莫移其情適使矯易去就則不能相為¶
矣彼雖硜硜有類沽名者然而蟬蛻囂埃之中自致寰¶
<pb:KR3k0043_WYG_100-5a>¶
區之外異夫飾智巧以逐浮利者乎荀卿有言曰志意¶
修則驕富貴道義重則輕王公也漢室中微王莽簒位¶
士之藴藉義憤甚矣是時裂冠毁冕相携持而去之者¶
蓋不可勝數揚雄曰鴻飛㝠㝠弋者何慕焉言其違患¶
之逺也光武側席幽人求之若不及旌帛蒲車之所徵¶
賁相望於巖中矣若薛方逢萌聘而不肯至嚴光周黨¶
王覇至而不能屈羣方咸遂志士懷仁斯固所謂舉逸¶
民天下歸心者乎肅宗亦禮鄭均而徴高鳯以成其節¶
<pb:KR3k0043_WYG_100-5b>¶
自後帝徳稍衰邪嬖當朝處子耿介羞與卿相等列至¶
乃抗憤而不顧多失其中行焉葢録其絶塵不反同夫¶
作者列之此篇¶
　　　論管幼安　　　　　　　　蘓　軾¶
曹操既得志士人靡然歸之荀文若盛名猶為之經營¶
謀慮一旦小異便為謀殺程昱郭嘉之流不足數也孔¶
文舉竒逸博聞志大而才踈每所論建輙中操意况肯¶
為用然終亦不免桓温謂孟嘉曰人不可以無勢我能¶
<pb:KR3k0043_WYG_100-6a>¶
駕馭卿夫温之才百倍於嘉所以云爾者自知其隂賊¶
險狠不為髙人勝士所比數爾管幼安懷寳遯世就閒¶
海表其視曹操父子眞穿窬斗筲而已終身不屈既不¶
得而殺予以為賢於文若文舉逺矣¶
　　　徐孺子　　　　　　　　　曽　鞏¶
漢自元興以後政出宦者小人挾其威福相煽為惡中¶
材顧望不知所為漢既失其操柄紀綱大壞然在位公¶
卿大夫多豪傑特起之士相與發憤同心直道正言分¶
<pb:KR3k0043_WYG_100-6b>¶
别是非白黒不少屈其意至於不容而織羅鉤黨之獄¶
起其執彌堅而其行彌厲志雖不就而忠有餘故及其¶
既沒而漢亦以亡當是之時天下聞其風慕其義者人¶
人感慨奮激至於解印綬棄家族骨肉相勉趨死而不¶
避百餘年間擅强大覬非望者相屬皆逡廵而不敢發¶
漢能以亡為存葢其力也孺子於時豫章太守陳蕃太¶
尉黄瓊辟皆不就舉有道拜太原太守安車備禮召皆¶
不至葢忘已以為人與獨善於隱約其操雖殊其志於¶
<pb:KR3k0043_WYG_100-7a>¶
仁一也在位士大夫抗其節於亂世不以死生動其心¶
異於懷䘵之臣逺矣然而不屑去者義在於濟物故也¶
孺子嘗謂郭林宗大木將顛非一繩所維何為栖栖不¶
遑寧處此其意亦非自足於丘壑遺世而不顧者也孔¶
子稱顔回用之則行舍之則藏惟我與爾有是夫孟子¶
亦稱孔子可以進則進可以止則止乃所願則學孔子¶
而易於君子小人消長進退擇所宜處未嘗不惟其時¶
則見其不可而止此孺子之所以未能以此而易彼也¶
<pb:KR3k0043_WYG_100-7b>¶
　　　論項平甫信美樓記　　　　羅大經(玉露/)¶
項平甫作信美樓記云王仲宣之言曰雖信美非吾土¶
兮曽何足以少留自仲宣至今千有餘年文士一詞曰¶
此思歸之曲也曽未有考其文而論其心者葢仲宣漢¶
貴公孫也少依王室世受國恩雖遯身南夏而繫志西¶
周彼以為撫清漳曲沮之流不若㶚滻涇渭之速清也覽¶
昭丘陶牧之勝不若終&ZX-111480;吳華之亟平也冀道路之一¶
開憂日月之逾邁故戛然以是為不可久留葢士之出¶
<pb:KR3k0043_WYG_100-8a>¶
處不齊久矣充仲宣之賦當與子美岳陽樓五言太白¶
鳳凰臺長句同帙而共編不當與張翰思吳之歎班超¶
玉門之書馬援浪泊西里之念雜然為一議狀也平甫¶
此論得仲宣之心矣仲宣不依曹黄二袁而依劉表意¶
亦可見故仲宣之忠於漢陶淵明之忠於晉羅昭諫之¶
忠於唐皆詩人文士之識大義有氣節者樓乃仲方為¶
荆南撫幹時所建楊誠齋題詩云大資孫子大參孫磊¶
塊胷中萬卷横樓上已推千古恨晚潮更作斷腸聲亦¶
<pb:KR3k0043_WYG_100-8b>¶
平甫之意¶
　　　處士論　　　　　　　　　梁　書¶
易曰君子遯世無悶獨立不懼孔子稱長沮桀溺隱者¶
也古之隱者或恥聞禪代髙讓帝王以萬乗為垢辱之¶
死亡而無悔此則輕生重道希世間出隱之上者也或¶
託仕監門寄臣柱下居易而以求其志處汙而不愧其¶
色此所謂大隱隱於朝市又其次也或躶軆佯狂盲瘖¶
絶世棄禮樂以反道忍孝慈而不恤此全身逺害得大¶
<pb:KR3k0043_WYG_100-9a>¶
雅之道又其次也然同不失語黙之致有幽人貞吉矣¶
與夫沒身亂世争利干時者豈同年而語哉孟子曰今¶
人之於爵禄得之若其生失之若其死淮南子曰人皆¶
鍳於止水不鍳於流潦夫可以揚清激濁抑貪止競其¶
惟隱者乎自古帝王莫不崇尚其道雖唐堯不屈巢許¶
周武不降夷齊以漢髙肆慢而長揖黄綺光武按法而¶
折意嚴周自兹以來世有人矣有梁之盛繼紹風猷斯¶
乃道德可宗學藝可範故以備處士篇云¶
<pb:KR3k0043_WYG_100-9b>¶
　　　隋書隱逸傳論　　　　　　魏　徴¶
自肇有書契綿歴百王雖時有盛衰未嘗無隱逸之士¶
故易稱遯世無悶又曰不事王侯詩云皎皎白駒在彼¶
空谷禮云儒有上不臣天子下不事王侯語曰舉逸民¶
天下之人歸心焉雖出處殊途語黙異用各言其志皆¶
君子之道也洪崖兆其始箕山扇其風七人作乎周年¶
四皓光乎漢日魏晉以降其流逾廣其大者則輕天下¶
細萬物其小者則安苦節甘貧賤或與世同塵隨波瀾¶
<pb:KR3k0043_WYG_100-10a>¶
以俱逝或違時矯俗望江湖而獨往狎玩魚鳥左右琴¶
書拾遺粒而織落毛飲石泉而蔭松栢放情宇宙之外¶
自足懷抱之中然皆欣欣於獨善鮮汲汲於兼濟而受¶
命哲王守文令主莫不束帛交馳蒲輪結轍奔走巖谷¶
唯恐不逮者何哉以其道雖未𢎞志不可奪縱無舟檝¶
之功終有堅貞之操足以立懦夫之志息貪競之風與¶
夫茍得之徒不可同年共日所謂無用以為用無為而¶
無不為者也故叙其人列其行以備隠逸篇云¶
<pb:KR3k0043_WYG_100-10b>¶
史臣曰古之所謂隱逸者非伏其身而不見也非閉其¶
言而不出也非藏其智而不發也盖以恬淡為心不皦¶
不昧安時處順與物無私者也士謙等忘懷纓冕畢志¶
丘園隠不違親貞不絶俗不教而勸虚往實歸愛之如¶
父母懷之如親戚非有自然之純德其孰能至於斯乎¶
然士謙聞譽不喜文詡見傷無愠徐則志在沉𠖇不可¶
親踈莫能貴賤皆抱璞之士矣崔廓感於屈辱遂以肥¶
遯見稱祖濬文籍之美足以克隆先搆父子雖動静殊¶
<pb:KR3k0043_WYG_100-11a>¶
方其於成名一也美哉¶
　　　唐書隠逸傳論　　　　　　宋　祁¶
古之隠者大抵有三概上焉者身藏而德不晦故自放¶
草野而名往從之雖萬乗之貴猶尋軌而委聘也其次¶
挈治世具弗得伸或持峭行不可屈於俗雖有所應其¶
於爵禄也汎然受悠然辭使人君常有所慕企怊然如¶
不足其可貴也末焉者資槁薄樂山林内審其材終不¶
可當世取舎故逃丘園而不返使人常髙其風而不敢¶
<pb:KR3k0043_WYG_100-11b>¶
加訾焉且世未甞無隠有之未嘗不旌賁而先焉者以¶
孔子所謂舉逸民天下之人歸焉唐興賢人在位衆多¶
其遁戢不出者纔班班可述然皆下概者也雖然各保¶
其素非託黙於語足崖壑而志城闕也然放利之徒假¶
隠自名以詭禄仕肩相摩於道至號終南嵩少為仕途¶
㨗徑髙尚之節喪焉故裒可喜慕者類于篇¶
　　　五代史一行傳論　　　　　歐陽脩¶
嗚呼五代之亂極矣傳所謂天地閉賢人隠之時歟當¶
<pb:KR3k0043_WYG_100-12a>¶
此之時臣弑其君子弑其父而縉紳之士安其禄而立¶
其朝充然無復廉恥之色者皆是也吾以謂自古忠臣¶
義士多出於亂世而恠當時可道者何少也豈可無其¶
人哉雖曰干戈興學校廢而禮義衰風俗隳壞至於如¶
此然自古天下未嘗無人也吾意必有潔身自負之士¶
嫉世逺去而不可見者自古材賢有韞于中而不見于¶
外或窮居陋巷委身草莽雖顔子之行不遇仲尼而名¶
不彰况世變多故而君子道消之時乎吾又以謂必有¶
<pb:KR3k0043_WYG_100-12b>¶
負材能脩節義而沉淪于下泯没而無聞者求之傳記¶
而亂世崩離文字殘缺不可復得然僅得者四五人而¶
已處乎山林而群麋鹿雖不足以為中道然與其食人¶
之禄俛首而包羞孰若無愧於心放身而自得吾得二¶
人焉曰鄭遨張薦明勢利不屈其心去就不違其義吾¶
得一人焉曰石昂茍利於君以忠獲罪何必自明有至¶
死而不言者此古之義士也吾得一人焉曰程福贇五¶
代之亂君不君臣不臣父不父子不子至於兄弟夫婦¶
<pb:KR3k0043_WYG_100-13a>¶
人倫之際無不大壞而天理幾乎其滅於此之時能以¶
孝悌自脩於一鄉而風行於天下者猶或有之然其事¶
迹不著而無可紀次獨其名氏或因見於書者吾亦不¶
敢沒而其略可録者吾得一人焉曰李自倫作一行傳¶
　　　住山僧　　　　　　　　　羅大經(玉露/後同)¶
有僧住山或謀攘之僧乃掛草鞵一䨇於方丈前題詩¶
云方丈前頭掛草鞵流行坎止任安排老僧脚底從來¶
濶未必枯髏就此埋余謂士大夫去就亦當如此楊誠¶
<pb:KR3k0043_WYG_100-13b>¶
齋立朝時計料自京還家之費貯以一篋鑰而置之卧¶
所戒家人不許市一物恐累歸擔日日若促裝者余又¶
聞昔有京尹忘其名不携家唯敝篋每晨起則撒帳卷¶
席食畢則洗鉢收箸以拄棒撐敝篋于㕔事之前常若¶
逆旅人將行者故摶擊豪彊拒絶宦寺悉無所畏余曩¶
在太學甞舘于一貴人之門一日命市薪六百劵有卒¶
㣲哂謂其徒曰朝士今日不知明事乃買柴六百貫耶¶
余因竊歎士大夫之見有不如此卒者多矣¶
<pb:KR3k0043_WYG_100-14a>¶
　　　野服¶
朱文公晚年以野服見客榜客位云滎陽吕公嘗言京¶
洛致仕官與人相接皆以閒居野服為禮而歎外郡之¶
不能然其旨深矣某已叨誤恩許致其事不敢遽以老¶
夫自居而比縁乆病艱於動作遂不免遵用舊京故俗¶
輙以野服從事然上衣下裳大帶方履比之凉衫自不¶
為簡其所便者但取束帶足以為禮解帶足以燕居且¶
使窮鄉下邑得以復見祖宗盛時京都舊俗如此之美¶
<pb:KR3k0043_WYG_100-14b>¶
也余嘗於趙季仁處見其服上衣下裳衣用黄白青皆¶
可直領兩帶結之縁以皂如道服長與膝齊裳必用黄¶
中及兩旁皆四幅不相屬頭帶皆用一色黄裳之義也¶
别以白絹為大帶兩旁以青或皂縁之見儕輩則繫帶¶
見卑者則否謂之野服又謂之便服¶
　　列女¶
　　　魏公子乳母　　　　　　　韓　嬰(後同/)¶
秦攻魏破之少子亡而不得令魏國曰有得公子者賜¶
<pb:KR3k0043_WYG_100-15a>¶
金千斤匿者罪至十族公子乳母與俱亡人謂乳母曰¶
得公子者賞甚重乳母當知公子處而言之乳母應之¶
曰我不知其處雖知之死則死不可以言也為人養子¶
不能隠而言之是畔上畏死吾聞忠不畔上勇不畏死¶
凡養人子者生之非務殺之也豈可見利畏誅之故廢¶
義而行詐哉吾不能生而使公子獨死矣遂與公子俱¶
逃澤中秦軍見而射之乳母以身蔽之著十二矢遂不¶
令中公子秦王聞之饗以太牢且爵其兄為大夫詩曰¶
<pb:KR3k0043_WYG_100-15b>¶
我心匪石不可轉也¶
　　　楚樊姬¶
楚莊王聽朝罷宴樊姬下堂而迎之曰何罷之晏也得¶
無饑倦乎莊王曰今日聽忠賢之言不知饑倦也樊姬¶
曰王之所謂忠賢者諸侯之客歟中國之士歟莊王曰¶
則沈令尹也樊姬掩口而笑王曰姬之所笑何也姬曰¶
妾得於王尚湯沐執巾櫛振袵席十有一年矣然妾未¶
甞不遣人之梁鄭之間求美人而進之於王也與妾同¶
<pb:KR3k0043_WYG_100-16a>¶
列者十人賢於妾者二人妾豈不欲擅王之寵哉不敢¶
私願蔽衆美欲王之多見則娛今沈令尹相楚數年矣¶
未嘗見進賢而退不肖也又焉得為忠賢乎莊王旦朝¶
以樊姬之言告沈令尹令尹避席而進孫叔敖叔敖治¶
楚三年而楚國霸楚史援筆而書之於䇿曰楚之霸樊¶
姬之力也詩曰百爾所思不如我所之樊姬之謂也¶
　　　列女論　　　　　　　　　晉　書¶
夫三才分位室家之道克隆二族交歡貞烈之風斯著¶
<pb:KR3k0043_WYG_100-16b>¶
振髙情而獨秀魯册於是飛華挺峻節而孤標周篇於¶
焉騰茂徽烈兼劭柔順無愆隔代相望諒非一緒然則¶
虞興媯汭夏盛塗山有娀有㜪廣隆殷之業大任大姒¶
衍昌姬之化馬鄧恭儉漢朝推德宣昭懿淑魏代揚芬¶
斯皆禮極中闈義殊月室者矣至若共姜誓節孟母求¶
仁華率傳而經齊樊授規而霸楚譏文伯於奉劒讓子¶
發於分菽少君之從約禮孟光之符隠志既昭婦則且¶
擅母儀子政緝之於前元凱編之於後具宣閨範有禆¶
<pb:KR3k0043_WYG_100-17a>¶
隂訓故上從泰始下迄恭安一操可稱一藝可紀咸加¶
撰録為之傳云¶
史臣曰夫繁霜降節彰勁心於後凋横流在辰表真期¶
於上德匪伊君子抑亦婦人焉自晉政陵夷罕樹風檢¶
虧閑爽操相趨成俗荐之以劉石汨之以符姚三月歌¶
胡唯見争新之飾一朝辭漢曽㣲戀舊之情馳騖風埃¶
脫蕩名教頺縱忘反於兹為極至若惠風之數喬属道¶
韞之對孫恩荀女釋急於重圍張妻報怨於强冦僣登¶
<pb:KR3k0043_WYG_100-17b>¶
之后蹈死不廻偽簒之妃捐生匪吝宗辛抗情而致夭¶
王靳守節而就終斯皆㝠踐義途匪因教至聳清漢之¶
喬葉有裕徽音振幽谷之貞&ZX-111d1d;無慙雅引比夫懸梁靡¶
顧齒劒如歸異日齊風可以激揚千載矣¶
　　　唐書列女傳論　　　　　　歐陽脩¶
女子之行於親也孝婦也節母也義而慈止矣中古以¶
前書所載后妃夫人事天下化之後彤史職廢婦訓姆¶
則不及於家故賢女可紀者千載間寥寥相望唐興風¶
<pb:KR3k0043_WYG_100-18a>¶
化陶淬且數百年而聞家令姓窈窕淑女至臨大難守¶
禮節白刃不能移與哲人烈士争不朽名寒如霜雪亦¶
可貴矣今采獲尤顯行者著之篇以緒正父父子子夫¶
夫婦婦之懿云¶
　　　列女傳論　　　　　　　　元　史¶
古者女子之居室也必有傅姆師保為陳詩書圖史以¶
訓之凡左右佩服之儀内外授受之别與所以事父母¶
舅姑之道盖無所不備也而又有天子之后妃諸侯之¶
<pb:KR3k0043_WYG_100-18b>¶
夫人躬行於上以率化之則其居安而有淑順之稱臨¶
變而有貞特之操者夫豈偶然哉後世此道既廢女生¶
而處閨闥之中溺情愛之私耳不聆箴史之言目不覩¶
防範之具由是動踰禮則而往往自放於邪僻矣茍於¶
是時而有能以懿節自著者焉非其生質之羙則亦豈¶
易致哉史氏之書所以必録而弗敢畧也元受命百餘¶
年女婦之能以行聞於朝者多矣其間有不忍夫死感¶
慨自殺以從之者雖或失於過中然較於茍生受辱與¶
<pb:KR3k0043_WYG_100-19a>¶
更適而不知愧者有間矣故特著之以示勸厲之義云¶
　　方技¶
　　　龜䇿傳論　　　　　　　　司馬遷¶
太史公曰自古聖王將建國受命興動事業何甞不寳¶
卜筮以助善唐虞以上不可記已自三代之興各據禎¶
祥塗山之兆從而夏啟世飛燕之卜順故殷興百糓之¶
筮吉故周王王者决定諸疑參以卜筮斷以蓍龜不易¶
之道也蠻夷氐羌雖無君臣之序亦有决疑之卜或以¶
<pb:KR3k0043_WYG_100-19b>¶
金石或以草木國不同俗然皆可以戰伐攻擊推兵求¶
勝各信其神以知來事略聞夏殷欲卜者乃取蓍龜已¶
則棄去之以為龜藏則不靈蓍久則不神至周室之卜¶
官常寳藏蓍龜又其大小先後各有所尚要其歸等耳¶
或以為聖王遭事無不定决疑無不見其設稽神求問¶
之道者以為後世衰㣲愚不師智人各自安化分為百¶
室道散而無垠故推歸之至㣲要潔於精神也或以為¶
昆蟲之所長聖人不能與争其處吉凶别然否多中於¶
<pb:KR3k0043_WYG_100-20a>¶
人至髙祖時因秦太卜官天下始定兵革未息及孝惠¶
享國日少吕后女主孝文孝景因襲掌故未遑講試雖¶
父子疇官世世相傳其精㣲深妙多所遺失至今上即¶
位博開藝能之路悉延百端之學通一伎之士咸得自¶
効絶倫超竒者為右無所阿私數年之間太卜大集會¶
上欲擊匈奴西攘大宛南收百越卜筮至豫見表象先¶
圖其利及猛將摧鋒執節獲勝於彼而蓍龜時日亦有¶
力於此上尤加意賞賜至或數千萬如丘子明之屬富¶
<pb:KR3k0043_WYG_100-20b>¶
溢貴寵傾于朝廷至以卜筮射蠱道巫蠱時或頗中素¶
有睚眦不快因公行誅恣意所傷以破族滅門者不可¶
勝數百僚蕩恐皆曰龜䇿能言後事覺姦窮亦誅三族¶
夫摓䇿定數灼龜觀兆變化無窮是以擇賢而用占焉¶
可謂聖人重事者乎周公卜三龜而武王有瘳紂為暴¶
虐而元龜不占晉文將定襄王之位卜得黄帝之兆卒¶
受彤弓之命獻公貪驪姬之色卜而兆有口象其禍竟¶
流五世楚靈將背周室卜而龜逆終被乾溪之敗兆應¶
<pb:KR3k0043_WYG_100-21a>¶
信誠於内而時人明察見之於外可不謂兩合者哉君¶
子謂夫輕卜筮無神明者悖背人道信禎祥者鬼神不¶
得其正故書建稽疑五謀而卜筮居其二五占從其多¶
明有而不専之道也余至江南觀其行事問其長老云¶
龜千嵗乃遊蓮葉之上蓍百莖共一根又其所生獸無¶
虎狼草無毒螫江傍人家常畜龜飲食之以為能導引¶
致氣有益於助衰養老豈不信哉¶
　　　東漢方術論　　　　　　　范　曄¶
<pb:KR3k0043_WYG_100-21b>¶
仲尼稱易有君子之道四焉曰卜筮者尚其占占也者¶
先王所以定禍福决嫌疑幽賛於神明遂知來物者也¶
若夫隂陽推歩之學往往見於墳記矣然神經恠牒玉¶
䇿金䋲闗扄於明靈之府封縢於瑶壇之上者靡得而¶
闚也至乃河洛之文龜龍之圖箕子之術師曠之書緯¶
候之部鈐決之符皆所以探抽𠖇賾參驗人區時有可¶
聞者焉其流又有風角遁甲七政元氣六日七分逢占¶
日者挺專須臾孤虚之術及望雲省氣推處祥妖時亦¶
<pb:KR3k0043_WYG_100-22a>¶
有以効於事也而斯道隠逺𤣥奥難原故聖人不語恠¶
神罕言性命或開末而抑其端或曲辭以章其義所謂¶
民可使由之不可使知之漢自武帝頗好方術天下懷¶
協道藝之士莫不負䇿抵掌順風而届焉後王莽矯用¶
符命及光武尤信䜟言士之赴趣時宜者皆馳騁穿鑿¶
争談之也故王梁孫咸名應圖籙越登槐鼎之任鄭興¶
賈逵以附同稱顯桓譚尹敏以乖忤淪敗自是習為内¶
學尚竒文貴異數不乏於時矣是以通儒碩生忿其姦¶
<pb:KR3k0043_WYG_100-22b>¶
妄不經奏議慷慨以為宜見藏擯子長亦云觀陰陽之¶
書使人拘而多忌盖為此也夫物之所偏未能無蔽雖¶
云大道其硋或同若乃詩之失愚書之失誣然則數術¶
之失至於詭俗乎如令温柔敦厚而不愚斯深於詩者¶
也䟽通知逺而不誣斯深於書者也極數知變而不詭¶
俗斯深於數術者也故曰茍非其人道不虛行意者多¶
迷其統取遣頗偏甚有雖流宕過誕亦失也中世張衡¶
乃隂陽之宗郎顗咎徴最宻餘亦班班名家焉其徒亦¶
<pb:KR3k0043_WYG_100-23a>¶
有雅才偉德未必體極蓻能今盖糾其推變尤長可以¶
𢎞補時事因合表之云¶
　　　晉藝術論　　　　　　　　晉　書(後同/)¶
藝術之興由來尚矣先王以是決猶豫定吉㓙審存亡¶
省禍福曰仁與智藏往知來幽賛㝠符弼成人事既興¶
利而除害亦威衆以立權所謂神道設教率由於此然¶
而詭託近於妖妄迂誕難可根源法術紛以多端變態¶
諒非一緒真雖存矣偽亦憑焉聖人不語怪力亂神良¶
<pb:KR3k0043_WYG_100-23b>¶
有以也逮丘明首唱叙妖夢以垂文子長繼作援龜䇿¶
以立傳自兹厥後史不絶書漢武雅好神仙世祖尤躭¶
䜟術遂使文成五利逞詭詐而取寵榮尹敏桓譚由忤¶
時而嬰罪戾斯固通人之所蔽千慮之一失者乎詳觀¶
衆術抑推小道棄之如或可惜存之又恐不經載籍既¶
務在博聞筆削則理宜詳備晉謂之乗義在於斯今録¶
其推歩尤精伎能可紀者以為藝術傳式備前史云¶
　　　郭璞葛洪傳論¶
<pb:KR3k0043_WYG_100-24a>¶
史臣曰景純篤志綈緗洽聞彊記在異書而畢綜瞻往¶
滯而咸釋情源秀逸思業髙竒襲文雅於西朝振辭鋒¶
於南夏為中興才學之宗矣夫語恠徴神伎成則賤前¶
脩貽訓鄙乎兹道景純之探䇿定數考往知來邁京管¶
於前圖軼梓竈於遐篆而官㣲於世禮薄於時區區然¶
寄客傲以申懷斯亦伎成之累也若乃大塊流形𤣥天¶
賦命吉㐫脩短定乎自然雖稽象或通而厭勝難持禀¶
之有在必也無差自可居常待終頺心委運何至衘刀¶
<pb:KR3k0043_WYG_100-24b>¶
被髪遑遑於幽穢之間哉晚抗忠言無救王敦之逆初¶
慙智免竟斃山宗之謀仲尼所謂攻乎異端斯害也已¶
悲夫稚川束髪從師老而忘倦納竒冊府總百代之遺¶
編紀化仙都窮九丹之秘術謝浮榮而捐雜藝賤尺寳¶
而貴分陰游徳棲真超然事外全生之道其最優乎¶
　　　隋書藝術論　　　　　　　魏　徴¶
夫隂陽所以正時日順氣序者也卜筮所以决嫌疑定¶
猶豫者也毉巫所以禦妖邪養性命者也音律所以和¶
<pb:KR3k0043_WYG_100-25a>¶
人神節哀樂者也相術所以辨貴賤明分理者也技巧¶
所以利器用濟艱難者也此皆聖人因民設教救恤灾¶
患禁止滛邪自三五哲王其所由來久矣然昔之言隂¶
陽者則有箕子禆竈梓慎子韋曉音律者則師曠師摯¶
伯牙杜䕫叙卜筮則史扁史蘇嚴君平司馬季主論相¶
術則内史叔服姑布子卿唐舉許負語毉則文摯扁鵲¶
季咸華陀其巧思則奚仲墨翟張平子馬得衡凡此諸¶
君者仰觀俯察探賾索隠咸詣幽㣲侔造化通靈入妙¶
<pb:KR3k0043_WYG_100-25b>¶
殊才絶技或𢎞道以濟時或隠身以利物深不可測固¶
無得而稱焉近古渉乎斯術者鮮有存夫貞一多肆其¶
滛僻厚誣天道或變亂隂陽曲成君欲或假託神恠熒¶
惑民心遂令時俗妖訛不獲返其真性身罹灾毒莫得¶
壽終而死藝成而下意在兹乎歴觀經史百家之言無¶
不存夫藝術或叙其𤣥妙或記其迂誕非徒用廣異聞¶
將以明乎勸戒是以後來作者或相祖述故今亦採其¶
尤著者列為藝術篇云¶
<pb:KR3k0043_WYG_100-26a>¶
史臣曰陰陽卜祝之事聖人之教在焉雖不可以専行¶
亦不可得而廢也人能𢎞道則博利時俗行非其義則¶
咎悔及身故昔之君子所以戒乎妄作今韋來之骨法¶
氣色庾張之推歩盈虚雖洛下髙堂許負朱建不能尚¶
也伯醜龜䇿近知鬼神之情耿詢渾儀不差辰象之度¶
寳常聲律動應宫商之和雖不足逺擬古人皆一時之¶
妙也許氏之運鍼石世載可稱蕭古之言隂陽近於誣¶
誕矣¶
<pb:KR3k0043_WYG_100-26b>¶
　¶
　¶
　¶
　¶
　¶
　¶
　¶
　稗編卷一百¶
