# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.082673
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百二
<pb:KR3k0043_WYG_102-1a>¶
欽定四庫全書¶
　稗編卷一百二　　　　　明　唐順之　撰¶
　　吏二¶
　　　論行省　　　　　　　　　馬端臨(後同/)¶
按行臺省之名雖始於魏晉之間然兩漢初興髙祖所¶
以委蕭何世祖所以命鄧禹其權任盖亦類此唐天寳¶
以後以盗賊陷兩京夷狄侵畿甸則或以大元帥副元¶
帥命親王勲臣為之然但可任専征之責而他事則禀¶
<pb:KR3k0043_WYG_102-1b>¶
朝旨則亦未嘗僃行臺省之事也至其末年方鎭擅地¶
請節於是或以侍中中書令同平章事王爵命之如錢¶
鏐馬殷王審知之徒盖名為奉正朔而實自為一朝廷¶
矣然則行臺省之名茍非創造之初土宇未一以此任¶
帷幄腹心之臣則必衰微之後法制已隳以此處分裂¶
割據之軰至若承平之時則不宜有此名也建炎時張¶
魏公以樞密使宣撫川陜趙忠簡謂之曰元樞新立大¶
功出當川陜半天下之責自兵事外悉當奏禀盖大臣¶
<pb:KR3k0043_WYG_102-2a>¶
在外忌權太重也及魏公得罪謫詞言假便宜行事之¶
制忘人臣無將之嫌肖内閣以招賢擬尚方而鑄印然¶
則承制之事易以惹謗忠簡之言固篤論也¶
　　　論使相¶
按三朝國史職官志叙元豐寄禄新格以階易官謂開¶
府儀同三司即舊使相然使相者是以侍中中書令平¶
章事加節度使之謂也自唐至宋皆有之而事體微不¶
同唐則多以同平章事加節度使之立勲勞而久任者¶
<pb:KR3k0043_WYG_102-2b>¶
盖将而寵以相之名也宋則多以節度使加平章事之¶
有徳望而罷政者盖相而寵以将之名也合而言之位¶
兼将相品極文武之稱今既曰以開府儀同三司易使¶
相矣然韓絳為開府而復加以鎮撫之節文彦博為開¶
府而復加以䕶國山南之節蔡京為開府而復加以安¶
逺之節則是且為開府且為使相而使相之名未嘗廢¶
矣又况神宗更官制之本意實以三省寺監之官無職¶
掌為非遂欲易而正之如改左右僕射為特進則遂以¶
<pb:KR3k0043_WYG_102-3a>¶
僕射為宰相之職改左右丞為光禄大夫則遂以左右¶
丞為執政之職今節度使之在宋其無職掌與開府儀¶
同三司一也何煩以開府易之况有開府之後宰相之¶
除節度使元未嘗廢乎竊疑開府儀同三司特専以儀¶
同三省長官(尚書令中/書令侍中)而於使相節度使無預張演著¶
職官記叙元豐新官而并著舊官於開府儀同三司之¶
下只注舊官云中書令侍中同中書門下平章而不言¶
使相雖與史志不合似為得之¶
<pb:KR3k0043_WYG_102-3b>¶
　　　論節度使等官¶
按節度使在唐為閫帥觀察團練使在唐為監司防禦¶
使在唐為邊将刺史在唐為郡守至宋則閫帥監司邊¶
将郡守各别有以名其官而節度承宣觀察團練防禦¶
刺史則俱無職任特以為武臣遷轉之次序故叙其事¶
於将軍都尉之後¶
　　　論州刺¶
按州之名起於虞十有二州後世刺史之所治是也郡¶
<pb:KR3k0043_WYG_102-4a>¶
之名起於秦三十六郡後世太守之所治是也隋廢郡¶
以州統縣然郡卒不可廢也至唐而復之然唐太守俱¶
稱刺史使持節盖所治者太守之事而所稱則州牧之¶
官矣故所謂治中别駕之屬其在歷代本州之佐官也¶
唐郡守稱刺史而遂以治中别駕為郡官屬矣然唐州¶
牧之官為節度觀察諸使而其屬官則有推官判官書¶
記支使之屬至宋而節度觀察特為貴官之虚名初不¶
預方岳之事而州牧之任則自有閫帥漕憲等官而各¶
<pb:KR3k0043_WYG_102-4b>¶
臺又自有掾屬若唐節度觀察之屬官則反為列郡之¶
元僚盖雖冒以節度推官觀察推官判官書記支使等¶
名而實則郡僚耳故叙其職於州佐之後而不並之於¶
户曹理掾之流存其舊也¶
　　　論郡丞¶
按自秦置三十六郡而郡官有守有尉有丞然考之西¶
漢百官表稱郡守掌治郡秩二千石有丞秩六百石郡¶
尉掌佐守典武職秩比二千石有丞秩亦六百石是守¶
<pb:KR3k0043_WYG_102-5a>¶
尉皆二千石而俱有丞以佐之尉之尊盖與守等非丞¶
掾以下可擬也酷吏傳言周陽由為守視都尉如令為¶
都尉陵太守奪之治明守不可卑視尉也然武帝欲以¶
甯成為郡守公孫𢎞言成為濟南都尉其治如狼牧羊¶
不可令治民又帝拜吾丘夀王為東郡都尉帝以夀王¶
故不復置太守是時軍旅數發年歲不熟多盗乃賜夀¶
王璽書曰子在朕前之時知畧輻湊以為天下少雙及¶
至連十餘城之守任四千石之重(守尉皆二千石夀王/兼二任故云四千石)¶
<pb:KR3k0043_WYG_102-5b>¶
(也/)職事並廢盗賊縱横甚不稱前時夀王謝罪又翟義¶
為南陽都尉行太守事行縣至宛以事按宛令下之獄¶
威震南陽則知漢時都尉盖不特典軍而未嘗不行太¶
守之事也魏晉以後無都尉之官然晉郡守皆加将軍¶
之號唐郡守曰使持節諸軍事宋朝則大郡皆兼兵馬¶
總管兵馬鈐轄而小壘亦曰軍州事或帶節制軍馬則¶
秦漢所謂都尉之職歴代以太守兼任之亦以一郡掌¶
兵權之官不可下於太守故不别置官而守就治其事¶
<pb:KR3k0043_WYG_102-6a>¶
猶宰相之兼元樞是也通典叙郡尉而以置之郡佐之¶
末非是故今以次郡守¶
　　　論州縣奉承監司之難¶
按野處所言以為唐之州縣不過一使臨之而宋則有¶
帥漕憲倉四司故州縣之官尤難以奉承展布盖唐制¶
一道兵政屬之節度使民事屬之觀察使然節度多兼¶
觀察又各道雖有度支營田招討經畧等使然亦多以¶
節度使兼之盖使名雖多而主其事者每道一人而已¶
<pb:KR3k0043_WYG_102-6b>¶
至宋則監司各自有建臺之所每司專有長官專有掾¶
佐而號令之行於綂屬者始煩矣然宋之監司雖多而¶
一司猶不過一人專之也若夫司存鼎立而每司之稱¶
牧伯刺史者比肩數人而以臨乎其郡每郡則稱守者¶
比肩數人而以臨乎其縣每縣則稱宰者比肩數人而以¶
臨乎其民則其誅求之苛宻奉承之不易又振古所無¶
也¶
　　　論守長不可數易　　　　　左　雄¶
<pb:KR3k0043_WYG_102-7a>¶
臣聞柔逺和邇莫大寧人寧人之務莫重用賢用賢之¶
道必存考黜是以臯陶對禹在知人安民則惠黎民懷¶
之分伯建侯代位親民民用和穆禮讓以興故詩云有¶
渰淒淒興雨祁祁雨我公田遂及我私及幽厲昏亂不¶
自為政褒豔用權七子黨進賢愚錯緒深谷為陵故其¶
詩云四國無政不用其良又曰哀今之人胡為虺蜴言¶
人畏吏如虺蜴也宗周既滅六國并秦阬儒泯典剗革¶
五等更立郡縣縣設令長郡置守尉什伍相司封豕其¶
<pb:KR3k0043_WYG_102-7b>¶
民大漢受命雖未復古然克慎庶官蠲苛救敝說以濟¶
難撫而循之至於文㬌天下康乂誠由𤣥靖寛柔克慎¶
官人故也降及宣帝興於仄陋綜覈名實知時所病刺¶
史守相輙親引見考察言行信賞必罰帝乃歎曰民所¶
以安而無怨者政平吏良也與我共此者其唯良二千¶
石乎以為吏數變易則下不安業久於其事則民服教¶
化其有政理者輙以璽書勉勵増秩賜金或爵至闗内¶
侯公卿缺則以次用之是以吏稱其職人安其業漢世¶
<pb:KR3k0043_WYG_102-8a>¶
良吏於兹為盛故能降來儀之瑞建中興之功漢初至¶
今三百餘載俗浸彫敝巧偽滋萌下飾其詐上肆其殘¶
典城百里轉動無常各懷一切莫慮長久謂殺害不辜¶
為威風聚歛整辦為賢能以理己安民為劣弱以奉法¶
循理為不化髠鉗之戮生於睚眥覆尸之禍成於喜怒¶
視民如㓂讎税之如豺虎監司項背相望與同疾疢見¶
非不舉聞惡不察觀政於亭傳責成於朞月言善不稱¶
德論功不據實虚誕者獲譽拘檢者離毁或因罪而引¶
<pb:KR3k0043_WYG_102-8b>¶
髙或色斯以求名州宰不覆競共辟召踴躍升騰超等¶
踰匹或考奏捕案而亡不受罪㑹赦行賂復見洗滌朱¶
紫同色清濁不分故使奸猾枉濫輕忽去就拜除如流¶
缺動百數鄉官部吏職斯禄薄車馬衣服一出於民㢘¶
者取足貪者充家特選横調紛紛不絶送迎煩費政傷¶
民損和氣未洽灾眚不消咎皆在此今之墨綬猶古之¶
諸侯拜爵王庭輿服有庸而齊於匹豎叛命避負非所¶
以崇憲眀理惠育元元也臣愚以為守相長吏恵和有¶
<pb:KR3k0043_WYG_102-9a>¶
顯效者可就増秩勿使移徙非父母䘮不得去官其不¶
從法禁不式王命錮之終身雖㑹赦令不得齒列若被¶
劾奏亡不就法者徙家邊郡以懲其後鄉部親民之吏¶
皆用儒生清白任從政者寛其負筭増其秩禄吏職滿¶
歲宰府州郡乃得辟舉如此威福之路塞虚偽之端絶¶
送迎之役損賦歛之源息循理之吏得成其化率土之¶
民各寧其所追配文宣中興之軌流光垂祚永世不刋¶
　　　書歐陽子急就章後(論重/守令)　　吳　萊¶
<pb:KR3k0043_WYG_102-9b>¶
歐陽子急就章一卷盖據元豐九域志作也自唐失其¶
御天下分為十數至宋而復合然猶不足以復唐世之¶
土宇曽未幾何南北虎争光岳氣裂兵戈日尋生靈塗¶
炭於是我朝興焉一麾而克有中原再舉而㡳定江左¶
然當大軍百戰之後閭里蕭條荆榛滿目户口凋瘵流¶
轉異鄉雖以昔日大藩列府控制局靣今則徒類附庸¶
雄城壯縣顯著版籍今則不聞建置甚者至以東南財¶
賦之贏而徃濟西北之不足顧獨何哉嘗聞古稱秦雍¶
<pb:KR3k0043_WYG_102-10a>¶
為天府齊地負海亦號東秦唐世頗稱揚一益二而東¶
西秦寖為不及宋承唐季亂離之緒内總二十三路外¶
制遼國兩得燕雲三闗之險夏制靈武河西之饒大河¶
東北陜西五路之民歲窘於兵不暇自救一旦而南遷¶
吳㑹荆襄兩淮又為邊面而應敵重以山東張林李全¶
之變淮甸空虚蜀本最險平世金珠錦繡之美衣被中¶
國金房假道徒云夾攻黎嶲竒兵竟成斡腹由是兵燹¶
相仍創殘不振則亦非復唐舊矣然惟吳㑹近畿之境¶
<pb:KR3k0043_WYG_102-10b>¶
自唐五代以來吳越世奉正朔保境息民盖至宋移蹕¶
江閩嶺海之所犇輳及其既亡又未嘗苦操尺寸之兵¶
而拒敵故今人物之所聚土地之所産猶足以為天下¶
最雖若一城百里之縣至或升為散州上秩以治之國¶
家經費度支資給陸輦海運動至百萬豈民力之果裕¶
哉此猶富家萬金之産田連阡陌粟盈倉廥要亦取之¶
有窮用之有竭初不可以富強恃而不惟安飬之是務¶
也嗚呼豈惟東南一隅雖以西北休飬生息之餘亦不¶
<pb:KR3k0043_WYG_102-11a>¶
可以不深加其意矣是故當今之務欲富國者必在於¶
飬民欲飬民者又必在於重郡縣之選嚴守令之職茍¶
重其選将任之以久而可成功茍嚴其職将權有所歸¶
而易集事今之世每以三歲為守令滿秩曽未足以一¶
新郡縣之耳目而已去又况用人不得専辟臨事不得¶
専議錢糧悉拘於官而不得専用軍卒弗出於民而不¶
得與聞盖古之治郡者自辟令丞唐世之大藩亦多自¶
辟幕府僚屬是故守主一郡之事或司金糓或按刑獄¶
<pb:KR3k0043_WYG_102-11b>¶
各有分職守不煩而政自治雖令之主一邑丞則賛治¶
而但掌農田水利主簿惟掌簿書尉則惟督盗賊令亦¶
不勞獨議其政之當否而已今自一命而上皆出於吏¶
部遇一事公堂完署甲是乙否吏或因而為姦勾稽文¶
墨補苴罅漏塗擦歲月填塞辭欵而益不能以盡民之¶
情狀至於唐世之賦上供送使留州自有定額兵則郡¶
有都試而惟守之所調遣宋之盛時歲有常貢官府所¶
在用度贏餘過客徃來廪賜豐厚故士皆樂於其職而¶
<pb:KR3k0043_WYG_102-12a>¶
疾於赴功兵雖不及於唐義勇民丁圑結什伍衣裝弓¶
弩坐作擊刺各保鄉里敵至即發而郡縣固自兼領者¶
也今則官以錢糧為重不容盗臣常俸至不能自給或¶
多&ZX-111e70;吏兵則自近戍逺既為客軍尺籍伍符各有綂帥¶
但知坐食郡縣之租税然已不復繫守令事矣夫辟官¶
涖政理財治軍郡縣之四權也而今皆不得以専之是¶
故上下之體綂雖若相維而令不一法令雖若可守而¶
議不一為守令者既不得其職将欲議其法外之意必¶
<pb:KR3k0043_WYG_102-12b>¶
且玩常習故辟嫌碍例而皆不足以有為又况三時耕¶
稼一時講武不復古法之便易而兵農益分遇歲一儉¶
郡縣之租税悉不及額軍無見食東那西挾倉廥空虚¶
而郡縣無復贏蓄能以賑救而坐至流亡是以言涖事¶
而事權不在於郡縣尚何以復論其富國裕民之道哉¶
嘗求其故自我國家起自北土經理中原中原豪傑擅¶
動甲兵保有鄉里因而降附使據其境土如古諸侯大¶
開幕府辟置官屬錢粮獄訟一皆専制於己而不復有¶
<pb:KR3k0043_WYG_102-13a>¶
闗乎上已而山東猘子地富兵強跳踉負固卒貽征誅¶
殱滅而後天下郡縣一命之官悉歸於吏部錢糧獄訟¶
類皆闗白奏讞而不敢少自専焉由是郡縣守令之職¶
始輕而不得自重矣必也辟官涖政理財治軍四者之¶
權一歸於郡縣則守令必稱其職國可富民可裕兵農¶
各得其業矣此予所謂重郡縣之選嚴守令之職者盖¶
視唐宋之故典為然實當今之急務也於是本歐陽子¶
之所集為䟽其古今郡縣之沿革與夫政令之設施不¶
<pb:KR3k0043_WYG_102-13b>¶
同者以序之雖然此固非歐陽子之意也予亦過論矣¶
哉¶
　　　重逺　　　　　　　　　　蘇　洵¶
武王不泄邇不忘逺仁矣乎非仁也勢也天下之勢猶¶
一身一身之中手足病於外則腹心為之深思靜慮於¶
内而求其所以療之之術腹心病於内則手足為之奔¶
掉於外而求其所以療之之物腹心手足之相救非待¶
仁而後然吾故曰武王之不泄邇不忘逺非仁也勢也¶
<pb:KR3k0043_WYG_102-14a>¶
勢如此其急而古之君獨武王然者何也人皆知一身¶
之勢而武王知天下之勢也夫不知一身之勢者一身¶
危而不知天下之勢者天下不危乎哉秦之保闗中自¶
以為子孫萬世帝王之業而陳勝吳廣乃楚人也由此¶
觀之天下之勢逺近如一然以吾言之近之可憂未若¶
逺之可憂之深也近之官吏賢耶民譽之歌之不賢耶¶
譏之謗之譽歌譏謗者衆則必傳傳則必達於朝廷是¶
官吏之賢否易知也一夫不獲其所訴之刺史刺史不¶
<pb:KR3k0043_WYG_102-14b>¶
問則裹糧走京師緩不過旬月撾鼓呌號而有司不得¶
不省矣是民有寃易訴也吏之賢否易知而民之寃易¶
訴亂何從始耶逺方之民雖使盗跖為之郡守檮杌饕¶
餮為之縣令郡縣之民羣朝而聚罵者雖千百為軰朝¶
廷不知也白日執人於市誣以殺人雖其兄弟妻子聞¶
之亦不過訴之刺史不幸而刺史又抑之則死且無告¶
矣彼見郡守縣令據案執筆吏卒傍列箠械滿前駭然¶
而䘮膽矣則其謂京師天子所居者當復如何而又行¶
<pb:KR3k0043_WYG_102-15a>¶
數千里費且百萬富者尚或難之而貧者又何能乎故¶
其民常多怨而易動吾故曰近之可憂未若逺之可憂¶
之深也國家分十七路河朔陜右廣南川峽實為要區¶
河朔陜右二虜之防而中國之所恃以安廣南川峽貨¶
財之源而河朔陜右之所恃以全其勢之輕重何如哉¶
曩者北胡驕恣西㓂悖叛河朔陜右尤所加恤一郡守¶
一縣令未嘗不擇至於廣南川峽則例以為逺官審官¶
差除取具臨時竄謫量移徃徃而至凡朝廷稍所優異¶
<pb:KR3k0043_WYG_102-15b>¶
者不復官之廣南川峽而其人亦以廣南川峽之官為¶
失職庸人無所歸故常聚於此嗚呼知河朔陜右之可¶
重而不知河朔陜右之所恃以全之地不可輕是欲富¶
其倉而蕪其田倉不可得而富也矧其地控制南夷氐¶
蠻最為要害土之所産又極富夥眀珠大貝紈錦布帛¶
皆極精好陸負水載出境而其利百倍然而關譏門征¶
僦雇之費非百姓私力所能辦故貪官専其利而齊民¶
受其病不招權不鬻獄者世俗遂指以為㢘吏矣而招¶
<pb:KR3k0043_WYG_102-16a>¶
權鬻獄者又豈盡無嗚呼吏不能皆㢘而㢘者又止如¶
此是斯民不得一日安也方今賦取日重科歛日煩罷¶
敝之民不任官吏復有所規求於其間矣淳化中李順¶
竊發於蜀州郡數十望風奔潰近者智高亂廣南乗勝¶
取九城如反掌國家設城池養士卒蓄器械儲米粟以¶
為戰守備而凶豎一起若渉無人之境者吏不肖也今¶
夫以一身任一方之責者莫若漕刑廣南川峽既為天¶
下要區而其中之郡縣又有為廣南川峽之要區者其¶
<pb:KR3k0043_WYG_102-16b>¶
牧宰之賢否實一方所以安危幸而賢則已其戕民黷¶
貨的然有罪可誅者漕刑固亦得以舉劾若夫庸陋巽¶
懦不才而無過者漕刑雖賢眀其勢不得易置此猶敝¶
車躄馬而求僕夫之善御也郡縣有敗事不以責漕刑¶
則不可責之則彼必曰敗事者某所治某所者某人也¶
吾将何所歸罪故莫若使漕刑自舉其人而任之他日¶
有敗事則謂之曰爾謂此人堪此職也今不堪此職是¶
爾欺我也責有所任罪無所逃然而擇之不得其人者¶
<pb:KR3k0043_WYG_102-17a>¶
盖寡矣其餘郡縣雖非一方之所以安危者亦當詔審¶
官俾勿輕受&ZX-111e70;吏冗流勿措其間則民雖在千里外無¶
異於䖏畿甸中矣¶
　　　逺選　　　　　　　　　　宋　志¶
川峡閩廣阻逺險惡中州之人多不願仕其地初銓格¶
稍限以法凡州縣幕職每一任近即一任逺川峡廣南¶
及沿邊不許挈家者為逺餘悉為近既分川峡為四路¶
廣南東西為二路福建一路後増荆湖南一路始立八¶
<pb:KR3k0043_WYG_102-17b>¶
路定差之制許中州及土著在選者隨意就差名曰指¶
射行之不廢太平興國初選人孟巒擬賔州録事参軍¶
詣匭訴寃坐流海島自是得逺方者不敢辭既而詔川¶
峡嶺南福建注授計程外給兩月期違則本州不得放¶
上遣送闕下除籍不齒或被疾則所至陳牒長吏按驗¶
付以公據廢痼末損則條狀以聞雍熈四年又詔選人¶
年六十勿注逺地非土人而願者聽凡任廣蜀福建州¶
縣並給續食初嶺南闕官徃徃差攝至是詔州長吏試¶
<pb:KR3k0043_WYG_102-18a>¶
可者選用之罷秩奏送闕下與出身淳化間又詔嶺南¶
攝官各路惟許選二十貟以承乏餘悉罷歸始令嶺南¶
幕職許携族行受代不得寄留至道初申詔劔南州縣¶
官不得以族行敢有妄稱妻為女奴携以之官除名初¶
榮州司理判官鄭蛟冒禁擕妻之任㑹蜀賊李順搆亂¶
其黨田子宣攻䧟城邑而蛟捕得之擢為推官至是知¶
梓州張雍奏其事上命戮蛟而有是詔咸平間以新恩¶
循梅四州瘴地選荆湖福建人注之吏部銓擬官悉標¶
<pb:KR3k0043_WYG_102-18b>¶
其過犯自是凡注惡地令不須書又詔䂓避遐逺違期¶
受代勘鞫責罰就移逺地神宗更制始詔川峡福建廣¶
南之官罷任迎送勞苦其令轉運司立格就注免其赴¶
選於是八路自常選知州而下轉運司置員闕籍具奏¶
書應代時日下所部郡衆示之凡見任距受代半年及¶
已終更者許用本資序指射有司受而閲之定其應格¶
當差者上之審官東院流内銓審覆如令即奏聞降敕¶
若占籍本路或逰注此州皆從其便惟不許官本貫州¶
<pb:KR3k0043_WYG_102-19a>¶
縣及鄰境其參擬銓次悉如銓格無願注者上其闕審¶
官而在選者射之武臣之屬四院三班院者令樞宻院¶
放此具制後荆湖南亦許就注或言土人知州非便法¶
應逺近迭居而川人許連任本路常獲便家實太偏濫¶
王安石曰分逺近均勞佚也中州士不願適逺四路人¶
樂就家便用新法則兩得所欲况可以省吏卒将迎官¶
府浮費邪何正臣又言蜀人之在仕籍者特衆今自郡¶
守而下皆得就差一郡之官土人大半寮寀吏民皆其¶
<pb:KR3k0043_WYG_102-19b>¶
鄉里親信難於徇公易以合黨請收守令闕歸之朝廷¶
而他官兼用土人量立分限庶經乆無弊兼聞差注未¶
至盡公願許提刑司索案牘究察之奏上法不為改但¶
申嚴提刑司互察之法元祐初御史上官均言定差不¶
均之弊有七諸路赴選中試乃差八路隨意取射一也¶
諸路吏部待試需次率及七年方成一任八路就注若¶
及七年已更三任二也八路雖坐停罷隨許射注待次¶
者又許權攝禄無虚日而吏選無愆犯亦大率四年方¶
<pb:KR3k0043_WYG_102-20a>¶
再得禄四也土人得射奏名者免試就注家便年髙力¶
憊不復望進徃徃營私廢職五也仕乆知識既多士人¶
就射本路不無親故請託六也八路監司地逺而専設¶
漫滅功過名次人亦不敢争校故有力者多得優便而¶
孤寒滯却七也請併八路差盡歸吏部為便既而吏部¶
亦請用常格差除盡悉歸之銓紹聖復行舊制且許八¶
路人廕補出官即轉運司試中注闕政和間臣僚又言¶
其弊轉運以軍儲吏禄供饋支移為己責而視差注為¶
<pb:KR3k0043_WYG_102-20b>¶
末務徃徃付之主案吏胥定擬而簽㕔視成書判而已¶
注闕之髙下視賄之厚薄無賂則定差之牘脫漏言詞¶
隱落節目及其上部必致退却參㑹重上又半歲矣以¶
是缺多而不調者衆宜督典領之官歲終取吏部退却¶
有無多寡為之課而賞罰之庶可公注擬而絶吏賕乃¶
命立考課法建炎初詔福建二廣闕並歸吏部惟四川¶
仍舊制初累朝以廣南地逺利入不足以資正官故使¶
舉人兩與薦選者試刑法於漕司以合格者注攝兩路¶
<pb:KR3k0043_WYG_102-21a>¶
謂之待次攝官更兩任無過則錫以真命至是雖歸之¶
吏部踰年無願就者復歸漕司自神宗朝宗室不許調¶
川陕官至是宗室多避難入蜀乃聽於四路注擬八年¶
直學士院勾龍如淵上䟽謂行都去蜀萬里而比歲窠¶
闕歸之朝廷寒逺之士困抑者衆願參酌前制稍還漕¶
銓之舊立為定格使與堂除不相侵紊遂命以小郡知¶
州監以下仍付漕司差注其選人改官詣司公參理為¶
到部人稱便焉¶
<pb:KR3k0043_WYG_102-21b>¶
　　　官階　　　　　　　　　　岳　珂¶
岳氏愧郯錄曰淳熈官品令自太師而下至翰林醫學¶
列為九品皆有正從盖見行之制故著令所載凡䕃叙¶
儀制罪贖不以髙下槩謂之品官珂嘗泝源而求所始¶
本魏延康元年尚書陳羣以天朝選用不盡人才始立¶
九品官人之法州郡皆置中正以定其選擇以州郡之¶
賢有識鍳者為之區别人物第其髙下則其初立品似¶
非品秩也乃人品耳而通典載魏官自黄鉞大将軍至¶
<pb:KR3k0043_WYG_102-22a>¶
諸州郡防門明列品第則是肇端自魏已循而訛矣是¶
時魏未受禪盖亦漢法也然珂嘗考之後趙而得名之¶
所以訛考之梁而得意之所以訛後趙王勒二年使張¶
賔領選初定五品後更定九品命公卿及州郡歲舉秀¶
才至考㢘清賢良直言武勇之士各一人初用五而後¶
以九則是更魏而晉品數猶未定也通典可疑矣宋書¶
九品謂晉江右所定則懐愍以前尚無之通典乃若是¶
其較且眀豈當時循陳羣之法謂某品人則可登某品¶
<pb:KR3k0043_WYG_102-22b>¶
所謂品者逆設以待其人而已非謂官品也益逺益訛¶
遂為官秩之定論耶此殆名訛之所以始也梁定班法¶
與品互用而著其說曰十八班皆有清濁自十二班以¶
上並詔授表啓不稱姓從十一班至九班禮數復為一¶
等又流外有七班寒㣲者為之從此班者方得進登第¶
一班梁承齊後者也品秩乆定矣而蔡法度之所定决¶
非肇始而所以寓禮數者不附於品而列之以班則班¶
盖梁之所自立謂一代之制不可以虚耳意自齊而上¶
<pb:KR3k0043_WYG_102-23a>¶
班未之有則禮數亦附於品則品盖為禮文之節耳此¶
殆意之所以訛也詳考梁班品法天監初武帝命尚書¶
刪定郎濟陽蔡法度定令為九品秩定帝於品下注一¶
品秩為萬石第二第三為中二千石第四第五為二千¶
石隋百官志梁天監七年革選徐勉為吏部尚書定為¶
十八班以班多者為貴同班者則以居下者為劣則品¶
盖非梁所専用而易以為班矣謂班以選事而設則丞¶
相太宰太傅太保大司馬大将軍太尉司&ZX-111ba1;司空為第¶
<pb:KR3k0043_WYG_102-23b>¶
十八班初不闗選法通典謂品制不廢疑若相須而成¶
将軍釐定百二十五號為二十四班其不登二品應須¶
軍號者凡十四號别為八班施於外國者又有百九號¶
亦為十品二十四班班制之多乃如此則不假於品矣¶
而莫知其徒為禮秩之别也陳承梁後乃定相國丞相¶
太宰太傅太保大司馬大将軍太尉司徒司空開府儀¶
同三司巴陵汝隂二王後尚書令品為第一自此以下¶
明列為九正合今制而不分正從逆而求之晉宋南齊¶
<pb:KR3k0043_WYG_102-24a>¶
亦莫不然則皆承魏訛其益可信也北裂於齊事遵元¶
魏而品從之名著焉是官之有品自曹魏始品之有從¶
乃自元魏始及考其初不特正從也而毎品正從復分¶
上中下焉盖一品之間析而六矣此髙祖太和之制也¶
及二十三年髙祖復次職令而世祖初班行之三師二¶
大乃不入品其四品以下正從又以為上下階猶析而¶
四也北齊盖因之耳至於魏之列品顧猶曰第幾品從¶
幾品而未目為正從齊始别之逮隋而曰正曰從截然¶
<pb:KR3k0043_WYG_102-24b>¶
而不可紊矣還考梁制尚寡故自九而一乃極於丞相¶
班尚繁故自一而十八亦極於丞相班多者品貴品少¶
者班尊二者相為用而貴賤等差於此參見而互明班¶
正於梁隋即廢矣祖宗朝遷轉名曹皆各有流品元豐¶
後來始以寄禄無他名遂爾相混然禮數之異率係一¶
時官守元未嘗以品秩為别此則言官制者之未嘗講¶
明也然則陳羣之始本非始言人品者故當設逆待之¶
法故循而見於魏官品之訛曹魏之訛亦非訛定禮秩¶
<pb:KR3k0043_WYG_102-25a>¶
者固當附設官之目故参而見於梁班法之用不考於¶
魏無以知其名不考於梁無以知其意在今日名訛於¶
魏意訛於梁而品不復為輕重盍亦反其本哉唐開元¶
二十五年定制自正四品至九品猶有上下階盖隋焬¶
暫廢之䂓至此復見本朝乃盡合之也又曰本朝雜壓¶
之制雜流伎術等官皆入品下而寺監之吏凡未出官¶
而先給告者亦通謂之入品但以所居官為品之髙下¶
不復有分别珂按髙峻小史劉昶傳元魏髙祖臨光極¶
<pb:KR3k0043_WYG_102-25b>¶
堂大選髙祖曰當今之世仰祖質朴清濁同流混齊一¶
等君子小人名品無别此殊為不可我今八族以上士¶
人品第有九品九品之外小人之官復有七等若有人¶
可起家三公恐賢才難得不可止為一人渾我典制昶¶
對曰陛下刋正九流為不朽之法豈惟髣髴唐虞固以¶
有光二代此雖為門地而言然九品之官不混他品亦¶
一時之制與今士夫皂隷閹豎伎術混為一區為不同¶
也¶
<pb:KR3k0043_WYG_102-26a>¶
　　　又　　　　　　　　　　　馬端臨(後同/)¶
按愧郯錄前叚考訂特為詳宻然此所謂九品者官品¶
也以别官之崇卑陳羣所謂九品者人品也以定人之¶
優劣二者皆出於曹魏之初皆名以九品然人品自為¶
人品官品自為官品岳氏合而為一以為官品者逆設¶
之以待某品之人此説恐未然劉毅衛瓘論中正九品¶
之弊所謂上品無寒門下品無世族所謂其始造也鄉¶
邑清議不拘爵位褒貶所加足為勸勵猶有鄉論餘風¶
<pb:KR3k0043_WYG_102-26b>¶
中間漸染遂計資定品使天下觀望唯以居位為貴人¶
傷損風俗其弊不細岳氏専舉此叚以為官品即人品¶
之眀證然詳其所言盖如後世權貴之人挾勢取科第¶
干薦舉之類耳非謂中正者逆設此官之品目以待所¶
舉之人也盖官品之制即周之所謂九命漢之所謂禄¶
石皆所以辨髙卑之等級其法始於魏而後世卒不能¶
易若中正所定之人品則始於陳羣魏晉間用之以舉¶
人物六朝因之然其弊已見於立法之初自隋唐以來¶
<pb:KR3k0043_WYG_102-27a>¶
一以科目為仕進之塗而中正九品之説久廢矣想當¶
時必以人物之賢愚優劣分為九第之目如班固古今¶
人表之類但史所不載無由知之然決與此官制之九¶
品不相干固難因其同時同名而遂指此為彼也¶
　　　官職¶
元豐未改官制之前大率以職為階官以宰執言之如¶
吏部尚書(階官/)同中書門下平章事(職/)尚書禮部侍郎¶
(階官/)參知政事(職/)之類是也然所謂吏部尚書禮部侍¶
<pb:KR3k0043_WYG_102-27b>¶
郎者未嘗専有所係屬治其事則以為職不治其事則¶
以為官階猶云可也獨選人七階則皆以幕職令錄之屬¶
為階官而幕職令録則各有所係屬之監司州縣遂至¶
有以京西路某縣令為階官而為河北路轉運司勾當¶
公事者有以陜西路某軍節度判官為階官而為河東¶
路某州州學教授者有以無為軍判官為階官而試秘¶
書省校書郎者其叢雜可笑尤甚元豐時未暇革正至¶
崇寧二年刑部尚書鄧洵武極言其事遂以承直郎以¶
<pb:KR3k0043_WYG_102-28a>¶
下七階換之¶
　¶
　¶
　¶
　¶
　¶
　¶
　¶
<pb:KR3k0043_WYG_102-28b>¶
　¶
　¶
　¶
　¶
　¶
　¶
　¶
　稗編卷一百二¶
