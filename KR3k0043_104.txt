# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.122566
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百四
<pb:KR3k0043_WYG_104-1a>¶
欽定四庫全書¶
　稗編卷一百四　　　　　明　唐順之　撰¶
　　户二¶
　　　唐田賦　　　　　　　　　唐　書¶
古之善治其國而愛養斯民者必立經常簡易之法使¶
上愛物以養其下下勉力以事其上上足而下不困故¶
量人之力而授之田量地之産而取以給公上量其入¶
而出之以為用度之數是三者常相須以濟而不可失¶
<pb:KR3k0043_WYG_104-1b>¶
失其一則不能守其二及暴君庸主縱其佚欲而茍且¶
之吏從之變制合時以取寵於其上故用於上者無節¶
而取於下者無限民竭其力而不能供由是上愈不足¶
而下愈困則財利之説興而聚歛之臣用記曰寧有盗¶
臣盗臣誠可惡然一人之害爾聚歛之臣用則經常之¶
法壞而下不勝其弊焉唐之始時授人以口分世業田¶
而取之以租庸調之法其用之也有節葢其畜兵以府¶
衞之制故兵雖多而無所損設官有常員之數故官不¶
<pb:KR3k0043_WYG_104-2a>¶
濫而易祿雖不及三代之盛時然亦可以為經常之法¶
也及其弊也兵冗官濫為之大蠧自天寳以來大盗屢¶
起方鎮數叛兵革之興累世不息而用度之數不能節¶
矣加以驕君昏主姦吏邪臣取濟一時屢更其制而經¶
常之法蕩然盡矣由是財利之說興聚歛之臣進葢口¶
分世業之田壞而為兼并租庸調之法壞而為兩稅至¶
於鹽鐵轉運屯田和糴鑄錢括苗𣙜利借商進奉獻助¶
無所不為矣葢愈煩而愈弊以至於亡焉唐制度田以¶
<pb:KR3k0043_WYG_104-2b>¶
步其濶一步其長二百四十步為畞百畞為頃凡民始¶
生為黃四歳為小十六為中二十一為丁六十為老授¶
田之制丁及男年十八以上者人一頃其八十畞為口¶
分二十畞為永業老及篤疾廢疾者人四十畞寡妻妾¶
三十畞當户者增二十畞皆以二十畞為永業其餘為¶
口分永業之田樹以榆棗桑及所宜之木皆有數田多¶
可以足其人者為寛鄉少者為狹鄉狹鄉授田減寛鄉¶
之半其地有薄厚歳一易者倍授之寛鄉三易者不倍¶
<pb:KR3k0043_WYG_104-3a>¶
授工商者寛鄉減半狹鄉不給凡庶人徙鄉及貧無以¶
塟者得賣世業田自狹鄉而徙寛鄉者得并賣口分田¶
已賣者不復授死者收之以授無田者凡收授皆以嵗¶
十月授田先貧及有課役者凡田鄉有餘以給比鄉縣¶
有餘以給比縣州有餘以給近州凡授田者丁嵗輸粟¶
二斛稻三斛謂之租丁隨鄉所出嵗輸絹二疋綾絁二¶
丈布加五之一綿三兩麻三觔非蠶鄉則輸銀十四兩¶
謂之調用人之力歳二十日閏加二日不役者日為絹¶
<pb:KR3k0043_WYG_104-3b>¶
三尺謂之庸有事而加役二十五日者免調三十日者¶
租調皆免通正役不過五十日自王公以下皆有永業¶
田太皇太后皇太后皇后緦麻以上親内命婦一品以¶
上親郡王及五品以上祖父兄弟職事勲官三品以上¶
有封者若縣男父子國子太學四門學生俊士孝子順¶
孫義夫節婦同籍者皆免課役凡主户内有課口者為¶
課户若老及男廢疾篤疾寡妻妾部曲客女奴婢及視¶
九品以上官不課凡里有手實歳終具民之年與地濶¶
<pb:KR3k0043_WYG_104-4a>¶
陿為鄉帳鄉成於縣縣成於州州成於户部又有計帳¶
具來歳課役以報度支國有所須先奏而歛凡稅歛之¶
數書於縣門村坊與衆知之水旱霜蝗耗十四者免其¶
租桑麻盡者免其調田耗十之六者免租調耗七者諸¶
役皆免凡新附之户春以三月免役夏以六月免課秋¶
以九月課役皆免徙寛鄉者縣覆於州出境則覆於户¶
部官以閒月達之自畿内徙畿外自京縣徙餘縣皆有¶
禁四夷降户附以寛鄉給復十年奴婢縱為良人給復¶
<pb:KR3k0043_WYG_104-4b>¶
三年没外蕃人一年還者給復三年二年者給復四年¶
三年者給復五年浮民部曲客女奴婢縱為良者附寛¶
鄉貞觀中初稅草以給諸閑而驛馬有牧田太宗方鋭¶
意於治官吏考課以鰥寡少者進考如增户法失勸導¶
者以減户論配租以歛穫早晩險易逺近為差庸調輸¶
以八月發以九月同時輸者先逺民皆自槩量州府歳¶
市土所出為貢其價視絹之上下無過五十匹異物滋¶
味口馬鷹犬非有詔不獻有加配則以代租賦其凶荒¶
<pb:KR3k0043_WYG_104-5a>¶
則有社倉賑給不足則徙民就食諸州尚書左丞戴胄¶
建議自王公以下計墾田秋熟所在為義倉歳凶以給¶
民太宗善之乃詔畝税二升粟麥秔稻隨土地所宜寛¶
鄉歛以所種狹鄉據青苗薄而督之田耗十四者免其¶
半耗十七者皆免之商賈無田者以其户為九等出粟¶
自五石至於五斗為差下下户及夷僚不取焉歳不登¶
則以賑民或貸為種子則至秋而償其後洛相幽徐齊¶
并秦蒲州又置常平倉粟藏九年米藏五年下濕之地¶
<pb:KR3k0043_WYG_104-5b>¶
粟藏五年米藏三年皆著於令貞觀初户不及三百萬¶
絹一疋易米一斗至四年米斗四五錢外户不閉者數¶
月馬牛被野人行數千里不齎粮民物蕃息四夷降附¶
者百二十萬人是歳天下斷獄死罪者二十九人號稱¶
太平此髙祖太宗致治之大畧及其成效如此髙宗承¶
之海内艾安太尉長孫無忌等輔政天下未見失德數¶
引刺史入閣問民疾苦即位之歳增户十五萬及中書¶
令李義府侍中許敬宗既用事役費並起永淳以後給¶
<pb:KR3k0043_WYG_104-6a>¶
用亦不足加以武后之亂紀綱大壞民不勝其毒𤣥宗¶
初立求治蠲徭役者給蠲符以流外及九品京官為蠲¶
使歳再遣之開元八年頒庸調法於天下好不過精惡¶
不至濫闊者一尺八寸長者四丈然是時天下户未嘗¶
升降監察御史宇文融獻䇿括籍外羡田迯户自占者¶
給復五年每丁税錢千五百以攝御史分行括實陽翟¶
尉皇甫憬上書言其不可𤣥宗方任用融乃貶憬為盈¶
川尉諸道所括得客户八十餘萬田亦稱是州縣希㫖¶
<pb:KR3k0043_WYG_104-6b>¶
張虛數以正田為羡編户為客歳終籍錢數百萬緡十¶
六年乃詔每三歳以九等定籍而庸調折租所取華好¶
州縣長官勸織中書門下察濫惡以貶官吏精者褒賞¶
之二十二年詔男十五女十三以上得嫁娶州縣歳上¶
户口登耗採訪使覆實之刺史縣令以為課最初永徽¶
中禁買賣世業口分田其後豪富兼并貧者失業於是¶
詔買者還地而罰之先是揚州租調以錢嶺南以米安¶
南以絲益州以羅紬綾絹供春綵因詔江南亦以布代¶
<pb:KR3k0043_WYG_104-7a>¶
租中書令李林甫以租庸丁防和糴春綵税草無定法¶
歳為㫖符遣使一吿費紙五十餘萬條目既多覆問踰¶
年乃與採訪朝集使議革之為長行㫖以授朝集使及¶
送㫖符使歳有所支進畫附驛以逹每州不過二紙凡¶
庸調租資課皆任土所宜州縣長者涖定粗良具上中¶
下三物之様輸京都有濫惡督中物之直二十五年以¶
江淮輸運有河洛之艱而闗中蠶桑少菽粟常賤乃命¶
庸調資課皆以米凶年樂輸布絹者亦從之河南北不¶
<pb:KR3k0043_WYG_104-7b>¶
通運州租皆為絹代闗中庸課詔度支減轉運是時海¶
内富實米斗之價錢十三青齊間斗纔三錢絹一疋錢¶
二百道路列肆具酒食以待行人店有驛驢行千里不¶
持尺兵天下歳入之物租錢二百餘萬緡粟千九百八¶
十餘萬斛庸調絹七百四十萬疋綿百八十餘萬屯布¶
千三十五萬餘端天子驕於佚樂而用不知節大抵用¶
物之數常過其所入於是錢榖之臣始事朘刻太府卿¶
楊崇禮句剝分銖有欠折漬損者州縣督選歴年不止¶
<pb:KR3k0043_WYG_104-8a>¶
其子慎矜專知太府次子慎名知京倉亦以苛刻結主¶
恩王鉷為户口色役使歳進錢百億萬緡非租庸正額¶
者積百寳大盈庫以供天子燕私及安祿山反司空楊¶
國忠以為正庫物不可以給士遣侍御史崔衆至太原¶
納錢度僧尼道士旬日得百萬緡而已自兩京䧟沒民¶
物耗敝天下蕭然肅宗即位遣御史鄭叔清等籍江淮¶
蜀漢富商右族訾畜十收其二謂之率貸諸道亦税商¶
賈以贍軍錢一千者有稅於是北海郡錄事㕘軍第五¶
<pb:KR3k0043_WYG_104-8b>¶
琦以錢榖得見請於江淮置租庸使呉鹽蜀麻銅冶皆¶
有税市輕貨繇江陵襄陽上津路轉至鳳翔明年鄭叔¶
清與宰相裴冕建議以天下用度不充諸道得召人納¶
錢給空名告身授官勲邑號度道士僧尼不可勝計納¶
錢百千賜明經出身商賈助軍者給復及兩京平又於¶
關輔諸州納錢度道士僧尼萬人而百姓殘於兵盗米¶
斗至錢七千鬻籺為粮民行乞食者屬路乃詔能賑貧¶
乏者寵以爵秩故事天下財賦歸左藏而太府以時上¶
<pb:KR3k0043_WYG_104-9a>¶
其數尚書比部覆其出入是時京師豪将假取不能禁¶
第五琦為度支鹽鐡使請皆歸大盈庫供天子給賜主¶
以中官自是天下之財為人君私藏有司不得程其多¶
少及吐蕃逼京師近甸屯兵數萬百官進俸錢又率户以¶
給軍粮至大厯元年以國用急不及秋方苗青即征之¶
號青苗錢又有地頭錢每畞二十通名為青苗錢初轉¶
運使掌外度支使掌内永泰二年分天下財賦鑄錢常¶
平轉運鹽鐵置二使東都畿内河南淮南江東西湖南¶
<pb:KR3k0043_WYG_104-9b>¶
荆南山南東道以轉運使劉晏領之京畿闗内河南劍¶
南山南西道以京兆尹判度支第五琦領之及琦貶以¶
户部侍郎判度支韓滉與晏分治時囘紇有助收西京¶
功代宗厚遇之與中國婚姻歳送馬十萬匹酬以縑帛¶
百餘萬疋而中國財力屈竭歳負馬價河湟六鎮既䧟¶
歳發防秋兵三萬戍京西資粮百五十餘萬緡而中官¶
魚朝恩方恃恩擅權代宗與宰相元載日夜圖之及朝¶
恩誅帝復與載貳君臣猜間不協邊計兵食置而不議¶
<pb:KR3k0043_WYG_104-10a>¶
者幾十年而諸鎮擅地結為表裏日治兵繕壘天子不¶
能繩以法顓畱意祠禱焚帛玉寫浮屠書度支稟賜僧¶
巫歳以鉅萬計然帝性儉約身所御衣必浣染至再三¶
欲以先天下然生日端午四方貢獻數至千萬者加以¶
恩澤而諸道尚侈麗以自媚朝多畱事經歳不能遣置¶
客省以居上封事不足采者蕃夷貢獻未報及失職未¶
叙者食度支數千百人徳宗即位用宰相崔祐甫拘客¶
省者出之食度支者遣之歳省費萬計租庸調之法以¶
<pb:KR3k0043_WYG_104-10b>¶
人丁為本自開元以後天下户籍久不更造丁口轉死¶
田畝賣易貧富升降不實其後國家侈費無節而大盗¶
起兵興財用益屈而租庸調法敝壞自代宗時始以畝¶
定税而歛以夏秋至德宗相楊炎遂作兩税法夏輸無¶
過六月秋輸無過十一月置兩税使以捴之量出制入¶
户無主客以居者為薄人無丅中以貧富為差商賈税¶
三十之一與居者均役田税視大厯十四年墾田之數¶
為定遣黜陟使按比諸道丁産等級免鰥寡惸獨不濟¶
<pb:KR3k0043_WYG_104-11a>¶
者敢有加歛以枉法論議者以租庸調髙祖太宗之法¶
也不可輕改而德宗方信用炎不疑也舊户三百八十¶
萬五千使者按比得主户三百八十萬客户三十萬天¶
下之民不土斷而地著不更版籍而得其虛實歳歛錢¶
二千五十餘萬緡米四百萬斛以供外錢九百五十餘¶
萬緡米千六百餘萬斛以供京師税法既行民力未及¶
寛而朱滔王武俊田恱合從而叛用益不給而借商之¶
令出初太常愽士韋都賔陳京請借富商錢德宗以問¶
<pb:KR3k0043_WYG_104-11b>¶
度支杜佑以為軍費裁支數月幸得商錢五百萬緡可¶
支半歳乃以户部侍郎趙賛判度支代佑行借錢令約¶
罷兵乃償之京兆少尹韋楨長安丞薛萃捜督甚峻民¶
有不勝其寃自經者家若被盗然捴京師豪人田宅奴¶
婢之估裁得八十萬緡又取僦匱納質錢及粟麥糶於¶
市者四取其一長安為罷市市民相率遮邀宰相哭訴¶
盧杞疾驅而過韋楨懼乃請錢不及百緡粟麥不及五¶
百斛者免而所獲裁二百萬緡淮南節度使陳少游增¶
<pb:KR3k0043_WYG_104-12a>¶
其本道稅錢毎緡二百因詔天下皆増之自太宗時置¶
義倉及常平倉以備㓙荒髙宗以後稍假義倉以給他¶
費至神龍中畧盡𤣥宗即位復置之其後第五琦請天¶
下常平倉皆置庫以畜本錢至是趙賛又言自軍興常¶
平倉廢垂三十年凶荒饋散餒死相食不可勝紀陛下¶
即位京城兩市置常平官雖頻年少雨米不騰貴可推¶
而廣之宜兼儲布帛請於兩都江陵成都揚汴蘇洪置¶
常平輕重本錢上至百萬緡下至十萬積米粟布帛絲¶
<pb:KR3k0043_WYG_104-12b>¶
麻貴則下價而出之賤則加估而收之諸道津㑹置吏¶
閱商賈錢每緡税二十竹木茶漆稅十之一以贍常平¶
本錢德宗納其策属軍用廹蹵亦隨而耗竭不能備常¶
平之積是時諸道討賊兵在外者度支給出界粮每軍¶
以臺省官一人為粮料使主供億士卒出境則給酒肉¶
一卒出境兼三人之費将士利之逾境而屯趙贊復請¶
税間架筭除陌其法屋二架為間上間錢二千中間一¶
千下間五百匿一間杖六十告者賞錢五萬除陌法公¶
<pb:KR3k0043_WYG_104-13a>¶
私貿易千錢舊筭二十加為五十物兩相易者約直為¶
率而民益愁怨及涇源兵反大謼長安市中曰不奪爾¶
商户僦質不税爾間架除陌矣於是間架除陌竹木茶¶
漆鐵之税皆罷朱泚平天下户口三税其二自初定兩¶
税貨重錢輕乃計錢而輸綾絹既而物價愈下所納愈¶
多絹匹為錢三千二百其後一疋為錢一千六百輸一¶
者過二雖賦不増舊而民愈困矣度支以税物須諸司¶
皆增本價為虚估給之而繆以濫惡督州縣剝價謂之¶
<pb:KR3k0043_WYG_104-13b>¶
折納復有進奉宣素之名改科役曰召雇率配曰和市¶
以巧避微文比大厯之數再倍又癘疫水旱户口減耗¶
刺史析户張虛數以寛責迯死闕税取於居者一室空¶
而四鄰亦盡户版不緝無浮游之禁州縣行小惠以傾¶
誘鄰境所收者優假之唯安居不遷之民賦役日重帝¶
以問宰相陸贄贄上疏請釐革其甚害贄言雖切以䜛¶
逐事無施行者十二年河南尹齊抗復論其弊以為軍¶
興國用稍廣隨要而税吏擾人勞陛下變為兩税督納¶
<pb:KR3k0043_WYG_104-14a>¶
有時貪暴無容其奸二十年間府庫充牣但定税之初¶
錢輕貨重故陛下以錢為税今錢重貨輕若更為税名¶
以就其輕其利有六吏絶其奸一也人用不擾二也靜¶
而獲利三也用不乏錢四也不勞而易知五也農桑自¶
勸六也百姓本出布帛而税反配錢至輸時復取布帛¶
更為三估計折州縣升降成奸若直定布帛無估可折¶
葢以錢為税則人力竭而有司不之覺今兩税出於農¶
人農人所有唯布帛而已用布帛處多用錢處少又有¶
<pb:KR3k0043_WYG_104-14b>¶
鼓鑄以助國計何必取於農人哉疏入亦不報初德宗¶
居奉天儲蓄空窘嘗遣卒視賊以苦寒乞襦袴帝不能¶
致剔親王𢃄金而鬻之朱泚既平於是帝屬意聚歛常¶
賦之外進奉不息劍南西川節度使韋臯有日進江西¶
觀察使李兼有月進淮南節度使杜亞宣歙觀察使劉¶
贊鎮海節度使王緯李錡皆徼射恩澤以常賦入貢名¶
為羡餘至代易又有進奉當是時户部錢物所在州府¶
及廵院皆得擅留或矯宻㫖加歛謪官吏刻祿禀増税¶
<pb:KR3k0043_WYG_104-15a>¶
通津死人及蔬果凡代易進奉取於税入十獻二三無¶
敢問者常州刺史裴肅鬻薪炭案紙為進奉得遷浙東¶
觀察使刺史進奉自肅始也劉贊卒於宣州其判官嚴¶
綬傾軍府為進奉召為刑部貟外郎判官進奉自綬始¶
也自裴延齡用事益為天子積私財而生民重困延齡¶
死而人相賀是時宫中取物於市以中官為宫市使兩¶
市置白望數十百人以鹽估敝衣絹帛尺寸分裂酬其¶
直又索進奉門户及脚價錢有齎物入市而空歸者每¶
<pb:KR3k0043_WYG_104-15b>¶
中官出沽漿賣餅之家皆徹肆塞門諫官御史數上䟽¶
諫不聼人不堪其弊户部侍郎蘇弁言京師游手數千¶
萬家無生業者仰宫市以活柰何罷帝恱以為然京兆¶
尹韋湊奏小人因宫市為奸真偽難辨宜下府縣供送¶
帝許之中官言百姓頼宫市以養者也湊反得罪順宗¶
即位乃罷宫市使及鹽鐵使月進憲宗又罷除官受代¶
進奉及諸道兩税外𣙜率分天下之賦以為三一曰上¶
供二曰送使三曰留州宰相裴垍又令諸道節度觀察¶
<pb:KR3k0043_WYG_104-16a>¶
調費取於所治州不足則取於屬州而屬州送使之餘¶
與其上供者皆輸度支是時因德宗府庫之積頗約費¶
用天子身服澣濯及劉闢李錡既平訾藏皆入内庫山¶
南東道節度使于頔河東節度使王鍔進獻甚厚翰林¶
學士李絳嘗諫曰方鎮進獻因縁為奸以侵百姓非聖¶
政所宜帝喟然曰誠知非至德事然兩河中夏貢賦之¶
地朝覲久廢河湟䧟沒烽候列於郊甸方刷祖宗之恥¶
不忍重歛於人也然獨不知進獻之取於人者重矣及¶
<pb:KR3k0043_WYG_104-16b>¶
討淮西判度支楊於陵坐饋餫不繼貶以司農卿皇甫¶
鎛代之由是益為刻剝司農卿王遂京兆尹李翛號能¶
聚歛乃以為宣歙浙西觀察使予之富饒之地以辦財¶
賦鹽鐵使王播言劉晏領使時自按租庸然後知州縣¶
錢榖利病虛實乃以副使程异廵江淮覈州府上供錢¶
榖既至江淮得錢百八十五萬貫其年遂代播為鹽鐵¶
使是時河北兵討王承宗於是募人入粟河北淮西者¶
自千斛以上皆授以官度支鹽鐵與諸道貢獻尤甚號¶
<pb:KR3k0043_WYG_104-17a>¶
助軍錢及賊平則有賀禮及助賞設物羣臣上尊號又¶
有獻賀物穆宗即位一切罷之兩税外加率一錢者以¶
枉法賍論然自在藩邸時習見用兵之弊以謂戎臣武¶
卒法當姑息及即位自神策諸軍非時賞賜不可勝紀¶
已而幽州兵囚張𢎞靖鎮州殺田𢎞正兩鎮用兵置南¶
北供軍院而行營軍十五萬不能亢兩鎮萬餘之衆而¶
饋運不能給帛粟未至而諸軍或强奪於道葢自建中¶
定兩税而物輕錢重民以為患至是四十年當時為絹¶
<pb:KR3k0043_WYG_104-17b>¶
二匹半者為八匹大率加三倍豪家大商積錢以逐輕¶
重故農人日困末業日增帝亦以貨輕錢重民困而用¶
不充詔百官議革其弊而議者多請重挾銅之律户部¶
尚書楊於陵曰王者制錢以權百貨貿遷有無變通不¶
倦使物無甚貴甚賤其術非他在上而已何則上之所¶
重人必從之古者權之於上今索之於下昔散之四方¶
今藏之公府昔廣鑄以資用今減爐以廢功昔行之於¶
中原今洩之於邊裔又有閭井送終之唅商賈貸舉之¶
<pb:KR3k0043_WYG_104-18a>¶
積江湖壓覆之耗則錢焉得不重貨焉得不輕開元中¶
天下鑄錢七十餘鑪歳盈百萬今纔十數鑪歳入十五¶
萬而已大厯以前淄青太原魏博雜鉛鐡以通時用嶺¶
南雜以金銀丹砂象齒今一用泉貨故錢不足今宜使¶
天下兩税𣙜酒鹽利上供及留州送使錢悉輸以布帛¶
榖粟則人寛於所求然後出内府之積收市㕓之滯廣¶
山鑄之數限邊裔之出禁私家之積則貨日重而錢日¶
輕矣宰相善其議由是兩税上供留州皆易以布帛絲¶
<pb:KR3k0043_WYG_104-18b>¶
纊租庸課調不計錢而納布帛唯鹽酒本以𣙜率計錢¶
與兩税異不可去錢文宗太和九年以天下囘殘錢置¶
常平義倉本錢歳增市之非遇水旱不增者判官罰俸¶
書下考州縣假借以枉法論文宗嘗召監倉御史崔虞¶
問太倉粟數對曰有粟二百五十萬石帝曰今歳費廣¶
而所畜寡奈何乃詔出使郎官御史督察州縣壅遏錢¶
穀者時豪民侵噬産業不移户州縣不敢徭役而征税¶
皆出下貧至於依富為奴客役罰峻於州縣長吏歳輙¶
<pb:KR3k0043_WYG_104-19a>¶
遣吏廵覆田税民苦其擾武宗即位廢浮屠法天下毁¶
寺四千六百招提蘭若四萬籍僧尼為民二十六萬五¶
千人奴婢十五萬人田數千萬頃大秦穆護祅二千餘¶
人上都東都每街留寺二每寺僧三十人諸道留僧以¶
三等不過二十人腴田鬻錢送户部中下田給寺家奴¶
婢丁壮者為兩税户人十畝以僧尼既盡兩京悲田養¶
病坊給寺田十頃諸州七頃主以耆夀自㑹昌末置備¶
邊庫收度支户部鹽鐵錢物宣宗更號延資庫初以度¶
<pb:KR3k0043_WYG_104-19b>¶
支郎中判之至是以屬宰相其任益重户部歳送錢帛¶
二十萬度支鹽鐵送者三十萬諸道進奉助軍錢皆輸¶
焉懿宗時雲南蠻數内冦徙兵戍嶺南淮北大水征賦¶
不能辦人人思亂及龎勛反附者六七萬自闗東至海¶
大旱冬蔬皆盡貧者以蓬子為麵槐葉為虀乾符初大¶
水山東饑中官田令孜為神策中軍怙權用事督賦益¶
急王仙芝黃巢等起天下遂亂公私困竭昭宗在鳳翔¶
為梁兵所圍城中人相食父食其子而天子食粥六宫¶
<pb:KR3k0043_WYG_104-20a>¶
及宗室多饑死其窮至於如此遂以亡初乾元末天下¶
上計百六十九州户百九十三萬三千一百二十四不¶
課者百一十七萬四千五百九十二口千六百九十九¶
萬三百八十六不課者千四百六十一萬九千五百八¶
十七減天寳户五百九十八萬二千五百八十四口三¶
千五百九十二萬八千七百二十三元和中供歳賦者¶
浙西浙東宣歙淮南江西鄂岳福建湖南八道户百四¶
十四萬比天寳纔四之一兵食於官者八十三萬加天¶
<pb:KR3k0043_WYG_104-20b>¶
寳三之一通以二户養一兵京西北河北以屯兵廣無¶
上供至長慶户三百三十五萬而兵九十九萬率三户¶
以奉一兵至武宗即位户二百一十一萬四千九百六¶
十㑹昌末户增至四百九十五萬五千一百五十一宣¶
宗既復河湟天下兩税𣙜酒茶鹽錢歳入九百二十二¶
萬緡歲之常費率少三百餘萬有司逺取後年乃濟及¶
羣盗起諸鎮不復上計云¶
　　　宋田賦　　　　　　　　　宋　史¶
<pb:KR3k0043_WYG_104-21a>¶
太宗太平興國中兩京諸路許民共推練土地之宜明¶
樹藝之法者一人縣補為農師令相視田畞肥瘠及五¶
種所宜某家有種某户有丁男某人有耕牛即同郡三¶
老里胥召集餘夫分畫曠土勸令種蒔候歳熟共取其¶
利為農師者蠲税免役民有飲博怠於農務者農師謹¶
察之白州縣論罪以警游惰所墾田即為永業官不取¶
其租其後以煩擾罷言者謂江北之民雜植諸榖江南¶
專種秔稲雖土風各有所宜至於參植以防水旱亦古¶
<pb:KR3k0043_WYG_104-21b>¶
之制於是詔江南兩浙荆湖嶺南福建諸州長吏勸民¶
益種諸穀民之粟麥黍豆種者於淮北州郡給之江北¶
諸州亦令就水廣種秔稲並免其租天禧初詔諸路自¶
今候登熟方奏豐事已奏豐稔而非時灾沴者即須上¶
聞違者重寘其罪慶厯三年詔民犯法可矜者别為贖¶
令鄉民以榖麥市人以錢帛謂民種榖帛免刑罰則農¶
桑自勸然卒不果行參知政事范仲淹言古者三公兼¶
六卿之職唐命相判尚書六曹或兼諸道鹽鐵轉運使¶
<pb:KR3k0043_WYG_104-22a>¶
請於職事中擇其要者以輔臣兼領於是以賈昌期領¶
農田未及施為而仲淹罷事遂止久之天下生齒益蕃¶
闢田益廣獨京西唐鄧間尚多曠土入草莽者十八九¶
或請徙户實之或議置屯田或欲遂廢唐州為縣嘉祐¶
中唐守趙尚寛言土曠可闢民布可招而州不可廢得¶
漢邵信臣故陂渠遺跡而修復之假牛犂種食以誘耕¶
者勸課勞來歲餘流民自歸及淮南湖北之民至者二¶
千餘户引水溉田幾數萬頃變磽瘠為膏腴監司上其¶
<pb:KR3k0043_WYG_104-22b>¶
状三司使包拯亦以為言遂留再任治平中歲滿當去¶
英宗嘉其勤且倚以興輯特進一官賜錢二十萬復留¶
再任時患守令數易詔察其有實課者增秩再任而尚¶
寛應詔為天下倡後太守髙賦繼之亦以能勸課被奨¶
留再任景定四年殿中侍御史陳堯道等言廪兵和糴¶
造楮之弊乞依祖宗限田議自兩浙江東西官民户踰¶
限之田抽三分之一買充公田得一千萬畞之田則歲¶
有六七百萬斛之入可以餉軍可以免糴可以重楮可¶
<pb:KR3k0043_WYG_104-23a>¶
以平物而安富一舉而五利具矣有㫖從其言朝士有¶
異議者丞相賈似道奏捄楮之策莫切於住造楮住造¶
楮莫切於免和糴免和糴莫切於買踰限田因歴詆異¶
議者之非帝曰當一意行之浙西安撫魏克愚言取四¶
路民田立限囘買所以免和糴而益邦儲議者非不自¶
以為公且忠也然未見其利而適見其害近給事中徐¶
經孫奏記丞相言江西買田之弊甚詳若浙西之弊則¶
尤有甚於經孫所言者因歴述其為害者八事疏奏不¶
<pb:KR3k0043_WYG_104-23b>¶
省六郡囘買公田畞起租滿石者償二百貫九斗者償¶
一百八十貫八斗者償一百六十貫七斗者償一百四¶
十貫六斗者償一百二十貫五千畞以上以銀半分官¶
告五分度牒二分㑹子二分半五千畝以下以銀半分¶
官告三分度牒三分㑹子三分半千畞以下度牒㑹子¶
各半五百畞至三百畞全以㑹子是歳田事成每石官¶
給止四十貫而半是告牒民持之而不得售六郡騷然¶
所遣劉良貴陳詈趙與訔廖邦傑成公䇿等推賞有差¶
<pb:KR3k0043_WYG_104-24a>¶
邦傑之在常州害民特甚民至有本無田而以歸併抑¶
買自經者分置官催租州縣督莊官及時交收運發五¶
年選官充官田所分司平江嘉興安吉各一員常州江¶
隂鎮江共一員凡公田事悉以委之是歲七月彗見於¶
東方下詔求言京學生蕭規葉李等三學六館皆上封¶
章前秘書監髙斯得亦應詔馳驛上封事力陳買田之¶
失人心致天變謝枋得校文江東運司方上京校文天¶
府皆指陳得失未幾蕭規等真决黥𨽻枋得山京相繼¶
<pb:KR3k0043_WYG_104-24b>¶
被劾枋得雖予郡尋罷之咸淳三年京師糴貴勒平江¶
嘉興上户運米入京鞭笞囚繫死於非命者十七八太¶
常寺簿陸逵謂買田本以免和糴今勒其運米害甚於¶
前似道怒出逵知台州未至怖死四年以差置莊官弊¶
甚盡罷之令諸郡公租以三千石為一莊聼民於分司¶
承佃盗易者以盗賣官田論其租於先減二分上更減¶
一分徳祐元年三月詔公田最為民害稔怨召禍十有¶
餘年自今並給但主令率其租户為兵而宋祚訖矣宋¶
<pb:KR3k0043_WYG_104-25a>¶
制歲賦其類有五曰公田之賦凡田之在官賦民耕而¶
收其租者是也曰民田之賦百姓各得專之者是也曰¶
城郭之賦宅税地税之類是也曰丁口之賦百姓歲輸¶
身丁錢米是也曰雜變之賦牛革蠶鹽之類隨其所出¶
變而輸之是也其輸有常處而以有餘補不足則移此¶
輸彼移近輸逺謂之支移其入有常物而一時所輸則¶
變而耴之使其直輕重相當謂之折變大觀二年詔天下¶
租賦科撥支折當先富後貧自近及逺廼者漕臣失職有¶
<pb:KR3k0043_WYG_104-25b>¶
不均之患民或受害其定為令支移本以便邊餉内郡¶
罕用焉間有移用則任民以所費多寡自擇故或輸本¶
色於支移之地或輸脚費於所居之邑而折變之法以¶
納月初旬估中價凖折仍視歳之豐歉以定物之低昻俾¶
官吏毋得私其輕重重和元年獻言者曰物有豐匱價有¶
低昻估豐賤之物俾民輸送折價既賤輸官必多則公¶
私之利也而州縣之吏但計一方所乏不計物之有無¶
責民所無其費無量至於支移徙豐就歉理則宜然豪¶
<pb:KR3k0043_WYG_104-26a>¶
民賕吏故徙歉以就豐齎挾輕貨以賤價輸官其利自¶
倍而貧下户名免支移估直既髙更益脚費視富户反¶
重因之逋負困於追胥詔申戒焉建炎十三年淮東宣¶
撫使韓世忠請以賜田及私産自昔未輸之税併歸之¶
官詔奨諭而可之初神武佑軍統制張俊乞蠲所置産¶
凡和買科敷詔特從之後三省言國家兵革未息用度¶
至廣陛下哀憫元元俾士大夫及勲戚之家與編户等¶
敷葢欲寛民力均有無今俊獨得免則當均在餘户是¶
<pb:KR3k0043_WYG_104-26b>¶
使民為俊代輸也方今大将不止俊一人使各援例求¶
免何以拒之望收還前詔詔從之越數年間俊復乞免¶
歲輸和買絹三省擬歲賜俊絹五千疋庶免起例上以¶
示俊因諭之曰朕固不惜但恐公議不可俊惶悚力辭¶
賜絹嘉熈二年臣僚言陛下自登大寳以來蠲賦之詔¶
無歲無之而百姓未霑實惠葢民輸率先期歸於吏胥¶
攬户及遇詔下則所放者吏胥之物所倚閣者攬户之¶
錢是以寛恤之詔雖頒愁嘆之聲如故嘗觀漢史恤民¶
<pb:KR3k0043_WYG_104-27a>¶
之詔多減明年田租今宜倣漢故事如遇朝廷行大惠¶
則以今年下詔明年減租示民先知減數則吏難為欺¶
民得實賜矣從之淳祐八年監察御史兼崇政殿説書¶
陳永魯奏本朝仁政有餘而王制未備今之兩税本大¶
厯之弊法也常賦之入尚為病况預借乎預借一歲未¶
已也至於再至於三預借三歲未已也至於四至於五¶
竊聞今之州縣有借淳祐十四年者矣以百畞之家計¶
之罄其永業豈足支數年之借乎操縱出於權宜官吏¶
<pb:KR3k0043_WYG_104-27b>¶
得以簸弄上下為奸公私俱困臣愚謂今日救弊之䇿¶
其大端有四焉宜採夏侯太初併省州郡之議俾縣令¶
得以直達於朝廷用宋元嘉六年為斷之法俾縣令得¶
以䆒心於撫字法藝祖出朝紳為令之典以重其權遵¶
光武擢卓茂為三公之意以激其氣然後為之正其經¶
界明其版籍約其妄費裁其横歛則預借可革民瘼有¶
瘳矣咸淳十年侍御史陳堅殿中侍御史陳過等奏今¶
東南之民力竭矣西北之邊患棘矣諸葛亮所謂危急¶
<pb:KR3k0043_WYG_104-28a>¶
存亡之時也而邸第戚畹御前寺觀田連阡陌亡慮數¶
千萬計皆巧立名色盡蠲二稅州縣乏興鞭撻黎庶鬻¶
妻賣子而鐘鳴鼎食之家蒼頭廬兒漿酒藿肉琳宫梵¶
宇之流安居暇食優游死生安平無事之時猶且不可¶
而况艱難多事之際乎今欲寛邊患當紓民力欲紓民¶
力當紓州縣則邸第寺觀之常賦不可姑息而不加釐¶
正也望與二三大臣亟議行之詔可布帛宋承前代之¶
制調絹紬布絲綿以供軍須又就所産折科和市其纎¶
<pb:KR3k0043_WYG_104-28b>¶
麗之物則在京有綾錦院西京真定青益梓州場院主¶
織錦綺鹿胎透背江寧府潤州有織羅務梓州有綾綺¶
場亳州市縐紗大名府織縐縠青齊鄆濮淄濰沂宻登¶
萊衡永金州市平絁東京𣙜貨務歳入中平羅小綾各¶
萬匹以供服用及歲時賜與諸州折科和市皆無常數¶
唯内庫所須則有司下其額供足自周顯德中令公私¶
織造並須幅廣二尺五分民所輸絹疋重十二兩踈薄¶
短狹塗粉入藥者禁之河北諸州軍重十兩各長四十¶
<pb:KR3k0043_WYG_104-29a>¶
二尺宋因其舊開寳三年令天下諸州凡絲綿紬絹麻¶
布等物所在約支二年之用不得廣科市以煩民初蓬¶
州請以租絲配民織綾給其工直太祖不許太宗太平¶
興國中停湖州織綾務女工五十八人悉縱之詔川峽¶
市買場織造院自今非供軍布帛其錦綺鹿胎透背六¶
銖歌正龜殻等叚疋不須買織民間有織賣勿禁馬元¶
方為三司判官建言方春乏絶時預給庫錢貸民至夏¶
秋令輸絹於官大中祥符三年河北轉運使李士衡又¶
<pb:KR3k0043_WYG_104-29b>¶
言本路歲給諸軍帛七十萬民間罕有緡錢常預假於¶
豪民出倍稱之息至期則輸賦之外先償逋欠以是工¶
機之利愈薄請豫給帛錢俾及時輸送則民獲利而官¶
亦足用詔優予其直自是諸路亦如之或蠶事不登許¶
以大小麥折納仍免倉耗及頭子錢神宗即位京師米¶
有餘蓄命發運司損和糴數五十萬石市金帛上京儲¶
之𣙜貨務備三路軍須京東轉運司請以錢三十萬二¶
千二百貫給貸於民令次年輸絹疋為錢千隨夏税初¶
<pb:KR3k0043_WYG_104-30a>¶
限督之詔運其錢於河北聼商人入中熙寧三年御史¶
程顥言京東轉運司和買紬絹增數抑配率千錢課絹¶
一疋其後和買並税絹疋皆輸錢千五百時王廣淵為¶
轉運使謂和買如舊無抑配顥言其迎合朝廷意王安¶
石謂廣淵在京東盡力以赴事功不宜罪以迎合乃詔¶
所給内帑别額紬絹錢五十萬緡收其本儲之北京息¶
歸之内帑右正言李常亦言廣淵以陳汝羲所進羡餘¶
錢五十萬緡隨和買絹錢分配於常税折科放買外更¶
<pb:KR3k0043_WYG_104-30b>¶
取二十五萬緡請以顥言付有司定州安撫司又言轉¶
運司配紬絹綿布於州鎮軍砦等坊郭户易錢數多乞¶
憫其災傷又居極邊特蠲損之詔提刑司别估民不願¶
市令官自賣已給而抑配者正之自王安石秉政專以¶
取息為富國之務故當時言利小人如王廣淵輩假預¶
買紬絹之名配以錢而取其五分之息其刻又甚於青¶
苗然安石右廣淵顥常言卒不行二月詔移巴蜀羡財¶
市布帛儲於陜西以備邊省蜀人輸送及中都漕輓之¶
<pb:KR3k0043_WYG_104-31a>¶
費七年兩浙察訪沈括言本路歲上供帛九十八萬民¶
苦備償而發運司復以移用財貨為名增預買紬絹十¶
二萬詔罷其所增之數八年韓琦奏倚閣預買紬絹等¶
雖稍豐稔猶當五七歳帶輸安石以為不然言於神宗¶
曰預買紬絹祖宗以來未嘗倚閣往歳李稷有請因從¶
之近方鎮監司爭以寬恤為事不計有無異日國用闕¶
當復刻剝於民爾元豐以來諸路預買紬絹許假封樁¶
錢或坊場錢少者數萬緡多者至數十萬緡其假提舉¶
<pb:KR3k0043_WYG_104-31b>¶
司寬剩錢者又或令以絹帛入常平庫俟轉運司以價¶
錢易取三年京東轉運司請增預買數三十萬即本路¶
移易從之四年遣李元輔變運川峽四路司農物帛中¶
書言物帛至陜西擇省様不合者貿易糴粮儲於邊期¶
以一年畢五年户部上其數凡八百十六萬一千七百¶
八十疋錢三百四十六萬二千緡有竒殿中侍御史張¶
致逺言江西殘破之餘和預買絹請折輸錢朝廷從之¶
是欲少寛民力疋輸錢五千省比舊直已增其半較之¶
<pb:KR3k0043_WYG_104-32a>¶
兩浙時直疋多一千五百户部又令折六貫文足是欲¶
乘民之急而倍其歛也物不常貴則絹有時而易辦錢¶
額既定則價無時而可減於是詔江西和買絹疋折輸¶
錢六千省願輸正色者聼¶
　　　金田賦　　　　　　　　　金　史¶
夫國之有食貨猶人之有飲食也人非飲食不生國非¶
食貨不立然燧人庖犧能為飲食之道以教人而不能¶
使人無飲食之疾三王能為食貨之政以遺後世而不¶
<pb:KR3k0043_WYG_104-32b>¶
能使後世無食貨之弊惟善養生者如不欲食啖而飲¶
食自不闕焉故能適饑飽之宜可以疾少而長夀善裕¶
國者初不事貨殖而食貨自不乏焉故能制豐約之節¶
可以弊少而長治金於食貨其立法也周其取民也審¶
太祖肇造減遼租税規模逺矣熙宗海陵之世風氣日¶
開兼務逺畧君臣講求財用之制切切然以是為先務¶
雖以世宗之賢儲積之志曷嘗一日而忘之章宗彌文¶
蝟興邊費亦廣食貨之議不容不急宣宗南遷國土日¶
<pb:KR3k0043_WYG_104-33a>¶
蹙汙池數罟往往而然攷其立國以來所謂食貨之法¶
犖犖大者曰租稅銅錢交鈔三者而已三者之法數變¶
而數窮官田曰租私田曰税租税之外筭其田園屋舍¶
車馬牛羊樹藝之數及其藏鏹多寡徵錢曰物力物力¶
之徵上自公卿大夫下逮民庶無茍免者近臣出使外¶
國歸必增物力錢以其受饋遺也明安穆琨户又有所¶
謂牛頭税者宰臣有納此税庭陛間諮及其增減則州¶
縣徵求於小民葢可知矣故物力之外又有鋪馬軍須¶
<pb:KR3k0043_WYG_104-33b>¶
輸庸司吏河夫桑皮故紙等錢名目𤨏細不可殫述其¶
為户有數等有課役户不課役户本户雜户正户監户¶
官户奴婢户二税户有司始以三年一籍後變為通檢¶
又為推排凡户𨽻州縣者與𨽻猛安謀克其輸納髙下¶
又各不同法之初行唯恐不宻言事者謂其厲民即命¶
罷之罷之未久㑹計者告用乏又即舉行其罷也志以¶
便民而民未見德其行也志以足用而用不加饒一時¶
君臣節用之言不絶告誡嘗自計其國用數亦浩瀚若¶
<pb:KR3k0043_WYG_104-34a>¶
足支歴年者郡縣稍遇歲祲又懼不足竟莫詰其故焉¶
至於銅錢交鈔之弊葢有甚者初用遼宋舊錢雖劉豫¶
所鑄豫廢亦兼用之正隆而降始議鼓鑄民間銅禁甚¶
至銅不給用漸興窑冶凡産銅地脉遣吏境内訪察無¶
遺且及外界而民用銅器不可缺者皆造於官而鬻之¶
既而官不勝煩民不勝病乃聼民冶銅造器而官為立¶
價以售此銅法之變也若錢法之變則鼓鑄未廣歛散¶
無方已見壅滯初恐官庫多積錢不及民立法廣布繼¶
<pb:KR3k0043_WYG_104-34b>¶
恐民多匿錢乃設存留之限開告訐之路犯者繩以重¶
罰卒莫能禁州縣錢艱民間自鑄私錢苦惡特甚乃以¶
官錢五百易其一千其策愈下及改鑄大錢所凖加重¶
百計流通卒莫獲效繼以鐵錢鐵不可用權以交鈔錢¶
重鈔輕相去懸絶物價騰踴鈔至不行權以銀貨銀弊¶
又滋捄亦無策遂罷銅錢專用交鈔銀貨然而二者之¶
弊乃甚於錢在官利於用大鈔而大鈔出多民益見輕¶
在私利於得小鈔而小鈔入多國亦無補於是禁官不¶
<pb:KR3k0043_WYG_104-35a>¶
得用大鈔已而恐民用銀而不用鈔則又責民以鈔納¶
官以示必用先造二十貫至百貫例後造二百貫至千¶
貫例先後輕重不倫民益眩惑及不得已則限以年數¶
限以地方公私受納限以分數由是民疑日深其間易¶
交鈔為寳劵寳劵未久更作通寳凖銀並用通寳未久¶
復作寳泉寳泉未乆織綾印鈔名曰珍貨珍貨未久復¶
作寳㑹汔無定制而金祚訖矣歴觀自古財歛民散以¶
至亡國若鹿㙜鉅橋之類不足論也其國亡財匱比比¶
<pb:KR3k0043_WYG_104-35b>¶
有之而國用之屈未有若金季之甚者金之為政常有¶
䘏民之志而不能已苛征之令徒有聚歛之名而不能¶
制富國之實及其亡也括粟闌糴一切掊克之政靡不¶
為之加賦數倍豫借數年或欲得鈔則豫賣下年差科¶
髙琪為相議至㩁油進納濫官輙售空名宣勑或欲與¶
以五品正班僧道入粟始自度牒終至德號綱副威儀¶
寺觀主席亦量其貲而鬻之甚而丁(闕/)鬻以求仕監户¶
鬻以從良進士出身鬻至及第又甚而叛臣劇賊之效¶
<pb:KR3k0043_WYG_104-36a>¶
順無金帛以備賞激動以王爵固結其心重爵不蔇則¶
以國姓賜之名實混淆倫法斁壞皆不暇顧國欲不亂¶
其可得乎迨夫宋絶歲幣而不許和貪其淮南之蓄謀¶
以力取至使樞府武騎盡於南伐訛可時全之出初志¶
得粮後乃尺寸無補三軍僨亡我師壓境兵財俱困無¶
以禦之故志金之食貨者不能不為之掩卷而興慨也¶
傳曰作法於涼其弊猶貪作法於貪弊将若何金起東¶
海其俗純實可與返古初入中夏兵威所加民多流亡¶
<pb:KR3k0043_WYG_104-36b>¶
土多曠閒遺黎惴惴何求不獲使於斯時縱不能復井¶
地溝洫之制若用唐之永業口分以制民産倣其租庸¶
調之法以足國計何至百年之内所為經畫紛紛然與¶
其國相終始耶其弊在於急一時之利踵久壞之法及¶
其中葉鄙遼儉朴襲宋繁縟之文懲宋寬柔加遼操切¶
之政是棄二國之所長而併用其所短也繁縟勝必至¶
於傷財操切勝必至於害民訖金之世國用易匱民心¶
易離豈不由是歟作法不慎厥初變法以捄其弊秪益¶
<pb:KR3k0043_WYG_104-37a>¶
甚焉耳¶
　¶
　¶
　¶
　¶
　¶
　¶
　¶
<pb:KR3k0043_WYG_104-37b>¶
　¶
　¶
　¶
　¶
　¶
　¶
　¶
　稗編卷一百四¶
