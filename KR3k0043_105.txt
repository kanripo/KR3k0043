# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.143538
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百五
<pb:KR3k0043_WYG_105-1a>¶
欽定四庫全書¶
　稗編卷一百五　　　　　明　唐順之　撰¶
　　戶三¶
　　　周役法　　　　　　　　　陳祥道¶
小宰以官府之八成經邦治一曰聼政役以比居大司¶
徒大軍旅大田役以旗致萬民而治其徒庶之政令小¶
司徒上地家七人可任也者家三人中地家六人可任¶
也者家五人下地家五人可任也者家二人凡起徒役¶
<pb:KR3k0043_WYG_105-1b>¶
毋過家一人以其餘為羡唯田與追胥竭作凡國之大¶
事致民大故致餘子大軍旅帥其衆庶小軍旅廵役治¶
其政令大䘮帥邦役治其政教鄉師大役則帥民徒而¶
至治其政令既役則受州里之役要以考司空之辟以¶
逆其役事鄉大夫之職以歲時登其夫家之衆寡辨其¶
可任者國中自七尺以及六十野自六尺以及六十有¶
五皆征之其舍者國中貴者賢者能者服公事者老者¶
疾者皆舍以歳時入其書鄉師大役則帥民徒而至治¶
<pb:KR3k0043_WYG_105-2a>¶
其政令州長若國作民而師田行役之事則帥而致之¶
掌其戒令與其賞罰黨正凡作民而師田行役則以其¶
法治其政事族師若作民而師田行役則合其卒伍簡¶
其兵器以鼓鐸旗物帥而至掌其治令戒禁刑罰縣師¶
若将有軍族㑹同田役之戒則受法於司馬以作其衆¶
庶及馬牛車輦㑹其車人之卒伍使皆備旗鼔兵器以¶
帥而至遂人若起野役則令各帥其所治之民而至以¶
遂之大旗致之凡事致野役而師田作野民帥而至掌¶
<pb:KR3k0043_WYG_105-2b>¶
其政治禁令遂師作役事以聼其治訟鄙師凡作民則¶
掌其戒令以時數其衆庶察其微惡而誅賞縣正若将¶
用野民師田行役移執事則帥而至治其政令稍人若¶
有㑹同師田行役之事則以縣師之法作其同徒輦輦¶
帥而以至治其政令以聼於司馬鄼長若作其民而用¶
之則以旗鼓兵革帥而至大司馬簡稽鄉民以用邦國¶
凡令賦以地與民制之上地食者三之二其民可用者¶
家三人中地食者半其民可用者二家五人下地食者¶
<pb:KR3k0043_WYG_105-3a>¶
三之一其民可用者家二人大役與慮事屬其植受其¶
要以待考而誅賞均人凡均力政以歲上下豐年則公¶
旬用三日焉中年則公旬用二日焉無年則公旬用一¶
日焉凶札則無力政王制曰用民之力歲不過三日司¶
空興事任力凡使民任老者之事食壮者之食五十不¶
從力政六十不與服戎八十者一子不從政九十者其¶
家不從政廢疾非人不養者一人不從政祭義曰五十¶
不為甸徒論語曰使民如承大祭孟子曰有布縷之征¶
<pb:KR3k0043_WYG_105-3b>¶
有粟米之征有力役之征君子用其一緩其二用其二¶
而民有殍用其三而父子離詩大東曰東國困於役北¶
山曰役使不均古者府史胥徒有常職而民不與焉其¶
所與者軍旅田役而已故任之以地之媺惡辨之以國¶
野之逺近均之以歲之上下小司徒上地家七人可任¶
也者家三人中地家六人可任也者二家五人下地家¶
五人可任也者家二人此任之以地也鄉大夫國中自¶
七尺以及六十野自六尺以及六十有五皆征之此辨¶
<pb:KR3k0043_WYG_105-4a>¶
之以國野也均人凡均力政以歲上下豐年則公旬用¶
三日中年則公旬用二日無年則公旬用一日凶札則¶
無力役此均之以歲也上地食七人中地食六人下地¶
食五人而任之者僅半而已葢以下養上則不足以上¶
養下則有餘故凡起徒役又無過家一人所謂施從其¶
厚事舉其中與食壮者之食任老者之事同意七尺六¶
尺征之以其才六十六十有五舍之以其齒國中近而¶
役多故晩征而早舎野逺而役少故早征而晚舎欲勞¶
<pb:KR3k0043_WYG_105-4b>¶
逸輕重均而已與近郊什一逺郊二十而三甸稍縣都¶
無過十二同意力政有征於鄉有征於司徒征於司徒¶
則公用之也故豐年公旬用三日則是歲用二十七日¶
中年公旬用二日則是歲用十有八日無年公旬(旬字/或訓)¶
(均義非謂/十日也)用一日則是止用九日而已以均力政在歳¶
成之後惟有於冬之一時故也其作之也在鄉則族師¶
以鼓舞鐸旗物帥而至大司徒以鄉之大旗致之在遂¶
則酇長以旗鼓兵革帥而至遂人以遂之大旗致之葢¶
<pb:KR3k0043_WYG_105-5a>¶
鄉百家為族遂百家為酇百家然後致之以旗鼔則下¶
於百家者非必旗鼔也司徒之於六&ZX-111aa0;遂人之於六遂¶
以&ZX-111aa0;遂之大旗致之則族師酇長之旗非大旗也鄉有¶
鄉官致之遂有遂官致之至於邦國都鄙甸稍郊里之¶
地縣師又備旗鼔兵器致之則所統有其人所㑹有其¶
地所治有其法此所以如臂使指而無不率從也其不¶
役者國中貴者賢者能者服公事者老者疾者皆舎又¶
八十者一子不從政九十者其家不從政癈疾非人不¶
<pb:KR3k0043_WYG_105-5b>¶
養者一人不從政父母之䘮三年不從政齊衰大功之¶
䘮三月不從政将徙於諸侯者三月不從政自諸侯徙¶
家期不從政然則役之義也舍之仁也義故民忘其勞¶
仁故民悦其德此所以北山不均之刺不作於下而餘¶
力之頌日聞於上也後世踐更之法雖丞相之子不免¶
戍邊非所謂舎貴者也絳之老人辱在泥塗非所謂舍老¶
者也豈可與議先王之法哉周禮均人無年之力政猶¶
至九日王制用民之力歲不過三日非周禮也鄉大夫¶
<pb:KR3k0043_WYG_105-6a>¶
國野之役至於六十六十有五王制曰五十不從力政¶
祭義曰五十不為甸徒亦非周制也然六十不與服戎¶
恐周亦然班超傳曰古者十五授兵六十還之韓詩説¶
三十授兵六十還兵其授兵早晩雖殊其六十還兵一¶
也¶
　　　論戶籍(三條/)　　　　　　　馬端臨¶
愚嘗論漢以後以戶口定賦故雖極盛之時而郡國所¶
上戶口版籍終不能及三代兩漢之數葢以避賦重之¶
<pb:KR3k0043_WYG_105-6b>¶
故逓相隱漏且疑天寳以上戶不應不課者居三分之¶
一有竒今觀乾元户數則不課者反居其太半尤為可¶
笑然則是豈足憑乎(詳見田/賦門)¶
按魏晉以來最重世族公家以此定選舉私門以此訂¶
婚姻寒門之視華族如冠屨之不侔則夫徭役賤事人¶
之所憚固宜其改竄冒偽求自附流品以為避免之計¶
也然徭役當視物力雖世族在必免之例而官之占田¶
有廣狹澤之䕃後有久近若於此立法以限之不勞而¶
<pb:KR3k0043_WYG_105-7a>¶
定矣不此之務而方欲改定譜籍雖曰選諳究流品之¶
人為郎尚書以掌之然偽冒之久者滋多非敢於任怨¶
者誰肯澄汰如楊佺期并韶至以恥憤搆逆亂則澄汰¶
亦豈易言哉¶
按周官之法貴者賢者及新甿之遷徙者皆復其征役¶
後世因之故六朝議征役之法必以土斷僑寓釐正譜¶
籍為先然自晉至梁陳且三百年貴者之澤既斬則同¶
於編氓僑者之居既久則同於土著難以稽攷此所以¶
<pb:KR3k0043_WYG_105-7b>¶
偽冒滋多而議論紛紛也¶
　　　宋役法　　　　　　　　　宋　史¶
役法役出於民州縣皆有常數宋因前代之制以衙前¶
主官物以里正戶長鄉書課督賦税以耆長弓手壮丁¶
逐捕盗賊以承符人力手力散從官給使令縣曹司至¶
押錄州曹司孔目官下至雜職虞候揀搯等人各以鄉¶
戶等第定差京百司補吏須不礙役乃聴建隆中京西¶
轉運使程能請定諸州户為九等著於籍上四等量輕¶
<pb:KR3k0043_WYG_105-8a>¶
重給役餘五等免之詔加裁定淳元五年始令諸縣以¶
第一等戶為里正第二等户為户長勿冒名以給役自¶
餘衆役多調廂軍然役有輕重勞佚之不齊人有貧富¶
强弱之不一承平既久奸偽滋生命官形勢占田無限¶
皆得復役衙前将吏得免里正户長而應役之户困於¶
繁數偽為劵售田於形勢之家假佃户之名以避徭役¶
乾興初始立限田法形勢敢挾他户田者聼人告予所¶
挾田三之一時州縣既廣徭役益衆太常博士范諷知¶
<pb:KR3k0043_WYG_105-8b>¶
廣濟軍因言軍地方四十里户口不及一縣而差役與¶
諸郡等願復為縣轉運司執不可因詔裁損役人自里¶
正鄉户為衙前主典府庫或輦運官物徃徃破産景祐¶
中稍欲寛其法乃命募人充役募役之法始於此矣慶¶
厯中范仲淹執政謂天下縣多故役蕃而民&ZX-111d27;首廢河¶
南諸縣欲以次及他州當時以為非未幾悉復王逵為¶
荆湖轉運使率民輸錢免役得緡錢三十萬進為羡餘¶
䝉詔奨繇是他路為掊克以市恩初知并州韓琦上疏¶
<pb:KR3k0043_WYG_105-9a>¶
曰州縣生民之苦無重於里正衙前有孀母改嫁親族¶
分居或棄田於人以免上等或非命求死以就單丁規¶
圖百端苟免溝壑之患每鄉被差疎宻與貲力髙下不¶
均假有一縣甲乙二鄉甲鄉第一等户十五户計貲為¶
錢三百萬乙鄉第一等户五户計貲為錢五十萬畨休¶
逓役即甲鄉十五年一周乙鄉五年一周富者休息有¶
餘貧者敗亡相繼豈朝廷為民父母意乎請罷里正衙¶
前命轉運司以州軍見役人數為額令佐視五等簿通¶
<pb:KR3k0043_WYG_105-9b>¶
一縣計之籍皆在第一等選貲最髙者一户為鄉户衙¶
前後差人放此即甲縣户少而役蕃聼差乙縣户多而¶
役簡者簿書未盡實聼換取他户里正主督租賦請以¶
户長代之二年一易下其議諸路轉運司度利害皆以¶
為便治平四年三司使韓絳言聞京東民有父子二丁¶
将為衙前役者其父告其子曰吾當求死使汝曹免於¶
凍餒遂自縊而死又聞江南有嫁其祖母及與母析居¶
以避役者又有鬻田減其户等者田歸官户不役之家¶
<pb:KR3k0043_WYG_105-10a>¶
而役并於同等見存之户望博訪利害集議裁定使力¶
役無偏重之害役法更議始此煕寧元年帝閲内藏庫¶
奏有衙前越千里輸金七錢庫吏邀乞踰年不得還者¶
帝重傷之乃詔制置條例司講立役法二年遣劉彞程¶
顥等八人行諸路相度農田水利稅賦科率徭役利害¶
條例司檢詳文字蘇轍言役人之不可不用鄉户猶官¶
吏之不可不用士人也今遂欲兩税之外别立一科謂¶
之庸錢以備官雇不問户之髙低例使出錢上户則便¶
<pb:KR3k0043_WYG_105-10b>¶
下户實難轍以議不合罷條例司言使民出錢雇役即¶
先王致民財以祿庶人在官者之意願以條目遣官分¶
行天下博盡衆議於是條諭諸路曰衙前既用重難分¶
數凡買撲酒税坊塲舊以酬衙前者從官自賣以其錢¶
同役錢隨分數給之其廂鎮塲務之類舊酬奨衙前不¶
可令民買占者即用舊定分數為投名衙前酬奨如部¶
水陸運及領倉驛塲務公便庫之類其舊煩擾且使陪¶
備者今當省使毋費承符散從官等舊若重役償欠者¶
<pb:KR3k0043_WYG_105-11a>¶
今當改法除弊庶使無困凡有産業物力而舊無役者¶
今當出錢以助役久之司農寺言今立役條所寛優者¶
皆村鄉朴惷不能自達之窮甿所裁取者乃仕宦兼并¶
能致人言之豪右若經制一定則衙司縣吏無以施誅¶
求巧舞之奸故新法之行尤所不便欲先自一兩州為¶
始候其成就即令諸州軍倣視施行若實便百姓當特¶
奨之詔可於是司農判寺鄧綰曽布言畿内鄉户計産¶
業若家資之貧富上下分為五等歲以夏秋隨等輸錢¶
<pb:KR3k0043_WYG_105-11b>¶
鄉户自四等坊郭自六等以下勿輸兩縣有産業者上¶
等各隨縣中等併一縣輸析居者隨所析而定降其等¶
若官户女户寺觀未成丁減半輸皆用其錢募三等以¶
上税户代役隨役重輕制祿開封縣户二萬二千六百¶
有竒歲輸錢萬二千九百緡以萬二百為祿贏其二千¶
七百以備凶荒欠閣他縣倣此募法三人相任衙前仍¶
供物産為抵弓手試武藝典吏試書計令下募者執役¶
被差者得散去開封一府罷衙前八百三十人畿縣鄉¶
<pb:KR3k0043_WYG_105-12a>¶
役數千遂頒其法於天下天下土俗不同役重輕不一¶
民貧富不等從所不便為法凡當役人户以等第出錢¶
名免役錢其坊郭等第户及未成丁單丁女丁寺觀品官¶
之家舊無色役而出錢者名助役錢凡敷錢先視州若¶
縣應用雇直多少隨户等均取雇直既已用足又率其¶
數增取二分以備水旱欠閣雖增毋得過二分謂之免¶
役寛剩錢四年罷許州衙前幹公使庫以軍校主之月¶
給食錢三千後行於諸路人皆便之兩浙率民助役錢¶
<pb:KR3k0043_WYG_105-12b>¶
至七十萬薛尚為帝言帝問王安石安石曰提舉官據¶
數取之朝廷以恩惠科減於體為順監察御史劉摯謂¶
昨者團結保甲民方驚擾又作法使人均出緡錢期㑹¶
急廹人情惶駭因陳新法十害其要曰上户常少中下¶
户常多故舊法上户之役類皆數而重下户之役率常¶
簡而輕今不問上下户槩視物力以差出錢故上户以¶
為幸而下户苦之歲有豐凶而役人有定數助錢歲不¶
可缺則是賦税有時減閣而助錢更無蠲損也役人必¶
<pb:KR3k0043_WYG_105-13a>¶
用鄉户為其有常産則自重今既招雇恐止得浮浪姦¶
偽之人則帑庾塲務綱運不惟不能典幹竊恐不勝其¶
盗用而冐法者衆至於弓手耆壮承符散從手力胥吏¶
之類恐遇冦則有縱逸因事輙為搔擾也司農新法衙¶
前不差鄉户其舊嘗願為長名者聼仍其舊却用官自¶
召賣酒税坊塲并州縣坊郭人户助役錢數酬其重難¶
惟此一法有若可行然坊郭十等户緩急科率郡縣頼¶
之難更使之均出助錢乞詔有司若坊塲錢可足衙前¶
<pb:KR3k0043_WYG_105-13b>¶
雇直則詳究條目徐行而觀之楊繪又言助役之利一¶
而難行有五請先言其利假如民田有一家而百頃者¶
亦有户纔三頃者其等乃俱在第一以百頃而較三頃¶
則已三十倍矣而受役月日均齊無異况如官户則除¶
耆長外皆應無役今例使均出雇錢則百頃所輸必三¶
十倍於三頃者而又永無决射之訟此其利也然難行¶
之説亦有五民惟種田而責其輸錢錢非田之所出一¶
也近邊州軍就募者非土著奸細難防二也逐處田税¶
<pb:KR3k0043_WYG_105-14a>¶
多少不同三也耆長雇人則盗賊難止四也衙前雇人¶
則失䧟官物五也乞先議防此五害然後著為定制仍¶
先戒農寺無欲速就以祈恩賞提舉司無得多取於民¶
以自為功如此則誰復妄議於是曾布摭繪摰所言而¶
條奏辨詰之其畧曰畿内上等户盡罷昔日衙前之役¶
故今所輸錢比舊受役時其費十減四五中等人户舊¶
充弓手手力承符户長之類今使上等及坊郭寺觀單¶
丁官户皆出錢以助之故其費十減六七下等人户盡¶
<pb:KR3k0043_WYG_105-14b>¶
除前日冗役而專充壮丁且不輸一錢故其費十減八¶
九大抵上户所減之費少下户所減之費多言者謂優¶
上户而虐下户得聚歛之謗臣所未諭也提舉司以諸¶
縣等第不實故首立品量升降之法言者則以謂品量¶
立等者葢欲多歛雇錢升補上等以足配錢之數至於¶
祥符等縣以上等人户數多減充下等乃獨掩而不言¶
此臣所未諭也凡州縣之役無不可募人之理今投名¶
衙前半天下未嘗不典主倉庫塲務綱運而承符手力¶
<pb:KR3k0043_WYG_105-15a>¶
之類舊法皆許雇人行之久矣惟耆長壮丁以今所措¶
置最為輕役故但輪差鄉户不復募人言者則以謂衙¶
前雇人則失䧟官物耆長雇人則盗賊難止又以謂近¶
邉奸細之人應募則焚燒倉庫或守把城門則恐潜通¶
外境此臣所未喻也免役或輸見錢或納斛斗皆從民¶
便為法至此亦已周矣言者則謂直使輸錢則絲綿粟¶
麥必賤若用他物凖直為錢則又退揀乞索且為民害¶
如此則當如何而可此臣所未諭也昔之徭役皆百姓¶
<pb:KR3k0043_WYG_105-15b>¶
所為雖凶荒饑饉未嘗罷役今役錢必欲稍有餘羡乃¶
所以為凶年蠲減之備其餘又專以興田利增吏祿言¶
者則以謂助錢非如税賦有倚閣減放之期臣不知昔¶
之衙前弓手承符手力之類亦嘗倚閣減放否此臣所¶
未諭也兩浙一路户一百四十餘萬所輸緡錢七十萬¶
爾而畿内户十六萬率緡錢亦十六萬是兩浙所輸纔¶
半畿内然畿内用以募役所餘亦自無幾言者則以謂¶
吏縁法意廣收大計如兩浙欲以羡錢徼幸司農欲以出¶
<pb:KR3k0043_WYG_105-16a>¶
剰為功此臣所未諭也詔繪知鄭州摰落監察御史裏¶
行監衡州鹽倉遣察訪使徧行諸路促成役書改助役¶
為免役不願就募而强之者論如律諸路役書既上之¶
司農乃頒募役法於天下用免役錢祿内外胥吏有祿¶
而贓者用倉法重其坐初京師賦吏祿歳僅四千緡至¶
八年計緡錢三十八萬有竒京師吏舊有祿及外路吏¶
祿又不在是焉時權江西提刑提舉金君卿首募受代¶
官部錢帛綱趨京不差鄉户衙前而費減十五六賜詔¶
<pb:KR3k0043_WYG_105-16b>¶
奨諭時免役出錢或未均參知政事吕惠卿及其弟曲¶
陽縣尉和卿皆請行手實法其法官為定立田産中價¶
使民各以田畞多少髙下隨價自占仍併屋宅分有無¶
蕃息立等凡居錢五當蕃息之錢一非用買田榖而輙¶
隠落者許告有實以三分之一充賞九年以荆湖兩路¶
敷役錢太重較一歳入出寛剰錢數多詔權減二年尋¶
詔自今寛剩役錢及買撲坊塲錢更不以給役人歲具¶
羡數上之司農餘物凡籍之常平司者常留一半十年¶
<pb:KR3k0043_WYG_105-17a>¶
知彭州吕陶奏朝廷欲寛力役立法召募初無過歛民¶
財之意有司奉行過當增添科出謂之寛剩自熙寧六¶
年施行役法至今四年臣本州四縣已有寛剩錢四萬¶
八千七百餘貫今歳又須科納一萬餘貫以成都一路¶
計之無慮五六十萬推之天下見今約有六七百萬貫¶
寛剩在官歳歳如此泉幣絶乏貨法不通商旅農夫最¶
受其弊臣恐朝廷不知免役錢外有此寛剩數目乞契¶
勘見今約支幾歳不至闕乏霈發德音特免數年或逐¶
<pb:KR3k0043_WYG_105-17b>¶
年限定不得過十分之一所貴民不重困不報王安石¶
去位吳充為相沈括獻議莫若稍變役法雜以差徭為¶
便御史知雜蔡確言括反覆貶括知宣州役錢立額浙¶
東多以田税錢數為則浙西多用物力至是詔令通物¶
力税錢互紐為數從便輸納淮東路估定物産如其實¶
直以均敷取初許兩浙坊郭户家産不及二百千鄉村¶
户不及五十千毋輸役錢已而鄉户不及五十千亦不¶
免輸元豐二年提舉司言坊郭户免輸法太優乃詔如¶
<pb:KR3k0043_WYG_105-18a>¶
鄉户法截定所敷錢數帝之力主免役也知民間通苦¶
差役而衙投之任重行逺者尤甚特剏免役雖均敷雇¶
直不能不取之民然民得一意田畞實解前日困敝故¶
羣議雜起意不為變顧其間采王安石䇿不正用雇直¶
為額而展敷二分以備吏祿水旱之用羣臣每以為言¶
屢疑屢詰而安石持之益堅此其為法既不究終防弊¶
而聚斂小人又乘此增取帝雖數詔禁戒而不能盡止¶
至是雇役不加多而歲入比前增廣則安石不能将順¶
<pb:KR3k0043_WYG_105-18b>¶
德意其流弊已見矣哲宗立宣仁后垂簾同聼政門下¶
侍郎司馬光言按因差役破産者惟鄉户衙前盖山野¶
愚戇之人不能幹事或因水火損敗官物或為上下侵¶
欺乞取是致欠折備償不足有破産者至於長名衙前¶
在公精熟每輕重難别得優輕塲務酬奨往往致富何¶
破産之有又曰鄉者役人皆上等户為之其下等單丁¶
女户及品官僧道本來無役今使之一槩輸錢則是賦¶
歛愈重自行免役法以來富室差得自寛貧者困窮日¶
<pb:KR3k0043_WYG_105-19a>¶
甚監司守令之不仁者於雇役人之外多取羡餘或一¶
縣至數萬貫以冀恩賞又青苖免役賦歛多責見錢錢¶
非私家所鑄要須貿易豐歲追限尚失半價若值凶年¶
無榖可糶賣田不售遂致殺牛賣肉伐桑鬻薪來年生¶
計不暇復顧此農民所以重困也臣愚以為宜悉罷免¶
役錢諸色役人並如舊制定差見雇役人皆罷遣之衙¶
前先募人投充長名召募不足然後差鄉村人户每經¶
歴重難差遣依舊以優輕塲務充酬奨所有見在役錢¶
<pb:KR3k0043_WYG_105-19b>¶
撥充州縣常平本錢以户口為率存三年之蓄有餘則¶
歸轉運司凡免役之法縱富强應役之人征貧弱不役¶
之户利於富不利於貧及今耳目相接猶可復舊名若¶
更年深富者安之民不可復差役矣於是始詔修定役¶
書凡役錢惟元定額及額外寛剰二分已下許著為凖¶
餘並除之若寛剰元不及二分者自如舊則尋詔耆户¶
長壮丁皆仍舊募人供役保正甲頭承帖人並罷元祐¶
元年侍御史劉摰言率户賦錢有從來不預差役而槩¶
<pb:KR3k0043_WYG_105-20a>¶
被歛取者有一户而輸數百以至千緡者昔惟衙前一¶
役有至破産者爾今天下坊塲官收而官賣之歳計緡¶
錢無慮數百萬自可足衙前雇募支酬之直則役之重¶
者已無所事於農民矣外惟散從承符弓手手力耆户¶
長壮丁之類無大勞費宜並用祖宗差法自第一等而¶
下通任之監察御史王巖叟請於衙前大役立本等相¶
助法以盡變通之利借如一邑之中當應大役者百家¶
而歳取十人則九十家出力為助明年易十户復如之¶
<pb:KR3k0043_WYG_105-20b>¶
則大役無偏重之弊於百色無名之差口一切非理之¶
資陪悉用熙寧新法禁之雖不助猶可為也殿中侍御¶
史劉次荘言近制許雇耆户長須三等以上户不知三¶
等已上户不願受雇既無願者則郡縣必陽循雇名隂¶
用差法不若立法明差之為便時中書舎人蘇軾言先¶
帝初行役法取寛剰錢不得過二分以備災傷有司奉¶
行過當行之幾十六七年積而不用至三千餘萬貫石¶
熙寧中行給田募役法大畧如邊郡弓箭手臣知宻州¶
<pb:KR3k0043_WYG_105-21a>¶
先募弓手民甚便之王安石以為給田募役其害有十¶
曾未半年此法復罷因列其五利王巖叟言蘇軾乞買¶
田募役其五利難信而有十弊大指謂官市民田慮不¶
當價民受田就募既非永業則鹵莾其耕又将轉而他¶
之而其六弊特詳曰弓箭手雖名應募實與家居農民¶
無異雖或畨上及緩急不免㸃集實不廢田業非如州¶
縣色役長在官寺則弓箭手之優可知矣然猶聞闕額¶
常難補招已就招者又時時竄去引此為比不切事情¶
<pb:KR3k0043_WYG_105-21b>¶
其七弊曰户及三等以上皆能自足必不肯佃田供役¶
今立法須二等以上户方充弓手三等以上方得供散¶
從官以下色役乃是用給田募役之名行揭簿定差之¶
實既云百姓樂於應募何以户降四等必須上二等户¶
保任任之而逃則勒任者就供田役此豈得云樂應也¶
耶上官均亦陳五不可行軾議遂格司馬光復奏今免¶
役之法其害有五上户舊充役固有陪備而得畨休今¶
出錢比舊費時多年年無休息下户元不充役今例使¶
<pb:KR3k0043_WYG_105-22a>¶
出錢舊日所差皆土著良民今皆浮浪之人應募無顧¶
籍受賕侵䧟官物又農民出錢難於出力一遇凶年則¶
賣荘田牛具桑柘以錢納官提舉常平倉司惟務多歛¶
役錢廣積寛剩此五害也今莫若直降敇命盡罷天下¶
免役錢其諸色役人並依熙寧元年以前舊法人數委¶
本縣令佐揭簿定差其人不願身自供役許擇司任者¶
雇代有逋逃失䧟雇者任之惟衙前一役最號重難固¶
有因而破産者為此始作助役法自後色色優假禁止¶
<pb:KR3k0043_WYG_105-22b>¶
陪備别募命官将校部押逺綱遂不聞更有破産之人¶
若今衙前仍行差法陪備既少當不至破家若猶矜其¶
力難獨任即乞如舊法於官户寺觀單丁女户有屋産¶
月收僦直可及十五千荘田中熟所收及百石以上者¶
並隨貧富以差出助役錢自餘物産約此為凖每州椿¶
收候有重難役使即以支給尚慮役人利害四方不能¶
齊同乞許監司守令審其可否可則亟行如未究盡縣¶
許五日具措畫上之州州一月上逹運司轉運司季以¶
<pb:KR3k0043_WYG_105-23a>¶
聞朝廷委執政審定隨一路一州各為之敕務要曲盡¶
然免役行之近二十年富户習於優利一旦變更不能¶
不懷異同又差役復行州縣不能不有小擾提舉官專¶
以多歛役錢為功必競言免役錢不可罷當此之際願¶
勿以人言輕壞良法知樞宻院章惇取光所奏踈畧未¶
盡者駮奏之尚書右丞吕公著言惇専欲求勝不顧命¶
令大體望選差近臣詳定右正言王覿言近制改募為¶
差用舊法人數為則而熙寧元年以後募數屢經裁減¶
<pb:KR3k0043_WYG_105-23b>¶
則舊數不可復用請悉凖見額定差先是差法既復知¶
開封府蔡京如敕五日内盡用開封祥符縣舊役人數¶
差一千餘人以足舊額右司諫蘇轍言開封府亟用舊¶
額盡差如壇子之類近例率用剰員今悉改差民户故¶
為煩擾以揺成法乞正其罪司馬光之始議差役中書¶
舎人范百祿言於光曰熙寧免役法行百祿為咸平縣¶
開封罷遣衙前數百人民皆欣幸其後有司求羡餘務¶
刻剥乃以法為病今第減助免錢額以寛民力可也光¶
<pb:KR3k0043_WYG_105-24a>¶
雖不從及議州縣吏因差役受賕從重法加等配流百¶
祿押刑房固執不可曰鄉民因徭為吏今日執事而受¶
賕明日罷役復以財遣人若盡以重法繩之将見黥面¶
赭衣充塞道路矣光曰微公言幾為民害遂已之蘇轍¶
又言差役復行應議者有五其一曰舊差鄉户為衙前¶
破敗人家急如兵火自新法行天下不復知有衙前之¶
患然而天下反以為苦者農家歲出役錢為難及許人¶
添剗見賣坊塲遂有輸納不給者爾向使止用官費坊¶
<pb:KR3k0043_WYG_105-24b>¶
塲課入以雇衙前自可足辦而他色役人止如舊法則¶
為利較然矣初疑衙前多是浮浪投雇不如鄉差税户¶
可託然行之十餘年投雇者亦無大敗闕不足以易鄉¶
差衙前之害今畧計天下坊塲錢一歳可得四百二十¶
餘萬貫若立定中價不許添剗三分減一尚有二百八¶
十餘萬貫而衙前支費及召募非泛綱運一歲共不過¶
一百五十餘萬緡則是坊塲之直自可了辦衙前百費¶
何用更差鄉户今制盡復差役知衙前苦無陪備故以¶
<pb:KR3k0043_WYG_105-25a>¶
鄉户為之至於坊塲元無明降處分不知官自出賣耶¶
抑仍用以酬奨衙前也若仍用以酬奨即召募部綱以¶
何錢應用若不與之錢即舊名重難鄉户衙前仍前自¶
備為害不小其二坊郭人户舊苦科配新法令與鄉户¶
並出役錢而免科配其法甚便但敷錢太重未為經乆¶
之法乞取坊郭官户寺觀單丁女户酌今役錢減定中¶
數與坊塲錢用以支雇衙前及召募非泛綱運外却令¶
樁備募雇色役之人用其三色用見今在役人數定差¶
<pb:KR3k0043_WYG_105-25b>¶
煕寧未減定前其數實冗不可遵用其四熙寧以前散¶
從弓手手力諸役人常苦迎送自新法以來官吏皆請¶
雇錢役人既便官亦不至闕事乞仍用雇法其五州縣¶
胥吏並量支雇錢募充仍罷重法亦許以坊塲坊郭錢¶
為用不足用方差鄉户鄉户所出雇錢不得過官雇本¶
數詔送看詳役法所詳定擇其要者先奏以行於是役¶
人悉用見數為額惟衙前用坊塲河渡錢雇募不足方¶
許揭簿定差其餘役人惟該募者得募餘悉定差遂罷¶
<pb:KR3k0043_WYG_105-26a>¶
官户寺觀單丁女户出助役法其今役錢即免輸尋以¶
衙前不皆有雇直遂改雇募為招募凡熙豐嘗立法禁¶
以衙前及役人非理役使及令陪備圓融之類悉申行¶
之耆壮依保正長法坊塲河渡錢量添酒錢之類名色¶
不一惟於法許用者支用外並樁備招募衙前支酬重¶
難及應緣役事之用如一州錢不供用許移别州錢用¶
之一路不足許從户部通他路移用其或有餘毋得妄¶
用其或不足毋得減募增置衙前最為重役若已招募¶
<pb:KR3k0043_WYG_105-26b>¶
足額上一等户有虛閒不差者令供次等色役鄉差役¶
人在職官如敢抑令别雇承符散從承代其役者轉運¶
司劾奏重責蘇轍又言雇募衙前改為招募既非明以¶
錢雇必無肯就招者勢須差撥不知歲收坊郭河渡緡¶
錢四百二十餘萬欲於何地用之煕寧以前諸路衙前¶
多雇長名當役如西川全是長名淮南兩浙長名太半¶
以上餘路亦不減半今坊塲官既自賣必無願充長名¶
則衙前並是鄉户雖號招募而上户利於免役方肯占¶
<pb:KR3k0043_WYG_105-27a>¶
名與差無異上户既免衙前重役則凡役皆當均及以¶
次人户如此則下户充役多如熈寧前矣蘇軾在詳定¶
役法所極言役法可雇不可差第不當於雇役費實之¶
外多取民錢若量入為出不至多取則自足以利民司¶
馬光不然之光言差役已行續聞有命雇募不足方許¶
定差屢有更張號令不一又轉運使欲合一路共為一¶
法不令州縣各從其宜或已受差即釋役使去或已辭¶
雇却復拘之入役或仍舊用錢招募或不用錢白招紛¶
<pb:KR3k0043_WYG_105-27b>¶
紜不定寖違本意遂條舉始奏之文嘗許州縣監司陳¶
列宜否自今外官茍見利否縣許直上轉運司州許直¶
奏使下情無壅詳定所第當稽閱監司州縣所陳詳定¶
可否非其任職而務出奇論不切事情者勿用亦不可¶
以一路一州一縣土風利害槩行天下從之未幾詔諸¶
路坊郭五等以上及單丁女户官户寺觀第三等以上¶
舊輸免役錢者並減五分餘户等下此者悉免輸仍自¶
元祐二年始凡支酬衙前重難及綱運公皁迓送飱錢¶
<pb:KR3k0043_WYG_105-28a>¶
用坊塲河渡錢給賦不足方得於此六色錢助用而有¶
餘封樁以備不時之須臣僚上言朝廷雖立差法而明¶
許民户雇代州縣多已施行近命弓手須正身恐公私¶
未便詔不願身自任役許募嘗為弓手而有勞效者雇¶
直雖多毋踰元募之數御史中丞劉摯言弓手不可不¶
用差法者盖鄉人在役則不獨有家丁子弟之助至於¶
族姻鄉黨莫不與為耳目有捕輙獲又土著自重無逃¶
亡之患自行雇募盗冦充斥葢浮惰不能任責故也如¶
<pb:KR3k0043_WYG_105-28b>¶
五路弓手熈寧未變法前身自執役最號强勁其材藝¶
捕緝勝於他路近日復差不聞有不樂而願出錢雇人¶
惟是川蜀江浙等路昨升差上一等户皆習於驕脆不¶
肯任察捕之責欲乞五路必差正身餘路即用新敕釐¶
為三色舊有户等已嘗受差者曾有戰鬭勞效應留者¶
願雇人代己者立此三色所冀新舊相兼漸習禦捕監¶
察御史上官均言近許當差弓手户役得差人為代此¶
法最便議者謂身任其役則自愛而重犯法熈寧募法¶
<pb:KR3k0043_WYG_105-29a>¶
久行何嘗聞盗賊充斥彼自愛之民承符帖追逮則可¶
俾之與賊角死豈其能哉兩浙諸路以法案差弓手必¶
責正身至有涕泣辭免者此豈可恃以為用哉今既立¶
法許雇嘗為弓手而有效勞之人比之泛募宜有間矣¶
舊法户賦免役錢及三百緡者令仍輸錢免役侍御史¶
王巖叟謂此法不見其利借如兩户其一輸錢及三百¶
千其一及二百八九十千相去幾何而應差者三年五¶
年即得休息其應輸助者畢世入錢無有已時非至破¶
<pb:KR3k0043_WYG_105-29b>¶
家終不得免此其勢必巧為免計有弟兄則析居不則¶
減賣其業但少降三百千之數則遂可免不出二三年¶
髙强户皆成中户其後又詔舊輸免役錢户及百千以¶
上令如六色户輸錢助役葢欲以其錢廣雇使畨休優¶
乆凡户少之鄉應差不及三畨者許以六色錢募州役¶
尚不及兩畨則申户部移用他州錢以紓差期鄉户衙¶
前受役當休無代即如募法給雇食之直若願就投募¶
者仍免本户身役不願速募人代之元祐三年翰林學¶
<pb:KR3k0043_WYG_105-30a>¶
士蘇軾言差役之法天下皆云未便昔日雇役中户歲¶
出幾何今者差役中户歲費幾何更以幾年一役較之¶
約見其數則利害灼然而况農民在官官吏百端蠶食¶
比之雇人苦樂十倍五路百姓朴拙間遇差為胥史又¶
轉雇慣習之人尤為患苦尋詔郡縣各具差役法利害¶
條析以聞四年右正言劉安世言御史中丞李常請復¶
雇募懷奸害政先是常言差法詔下民知更不輸錢嘗¶
讙呼相慶行之既久始覺不輸錢為害何也差法廢久¶
<pb:KR3k0043_WYG_105-30b>¶
版籍不明重輕無凖鄉寛户多者僅得更休鄉狹户窄¶
者頻年在役上户極等昔有歲輸百千至三百千者今¶
止差為弓手雇人代役歳不過用錢三四十千中下户¶
舊輸錢不過三二千而今所雇承符散從之類不下三¶
十千然則今法徒能優便上户而三等四等户困苦日¶
甚望詔一二練事臣僚使與賦臣取差雇二法便於百¶
姓者行之無牽新書無執舊説民以為善斯善矣而安¶
世則以責民出錢為非乞固守差役初議故以常為罪¶
<pb:KR3k0043_WYG_105-31a>¶
是時言役法不便者甚衆哲宗始親政三省言役法尚¶
未就緒帝曰第行元豐舊法而減去寛剰錢百姓何有¶
不便范純仁曰四方異宜須因民立法乃可乆也遂令¶
户部議之右司諫朱紱言輸錢免役有過數多敷者用¶
錢雇役有立直太重者役色之内又有優便而願自投¶
募不必給雇者請詳為裁省中書言自行差法十年民¶
間苦於差擾前後議者紛紜更變不一未有底止於是¶
詔復免役法自紹聖復雇役而建炎初罷之已而討論¶
<pb:KR3k0043_WYG_105-31b>¶
其法之不可廢也叅政李回言於髙宗曰常平法本於¶
漢耿夀昌豈可以王安石而廢之且當時招射士無以¶
供庸直詔官户役錢勿減半民户役錢槩增三分後復¶
減之兼官舊給庸錢以募戶長及立保甲則儲庸錢以¶
助經費未幾廢保甲復户長而庸錢不復給遂為總制¶
窠名焉然後起於物力物力升降不殽則役法公是以¶
紹興以來講究推割推排之制凡百姓典賣典業税賦¶
與物力一併推割至於推排則因其貲産之進退為之¶
<pb:KR3k0043_WYG_105-32a>¶
升降三歳而下行之然當時之弊或以小民粗有米粟¶
僅存室廬凡耕耨刀斧之器雞豚犬彘之畜纎細微𤨏¶
皆得而籍之吏視賂之多寡為物力之低昂上之人憂¶
之於是又為之限制除質庫房廓停塌店鋪租牛賃船¶
等外不得以猪羊雜色估計其後并耕牛租牛以免之¶
若江之東西以畝頭計税亦有不待推排者保正長之¶
立也五家相比五五為保十大保為都保有保長有都¶
副正餘及三保亦置長五大保亦置都保正其不及三¶
<pb:KR3k0043_WYG_105-32b>¶
保五大保者或為之附庸或為之均并不一也户則以¶
物力之髙下為役次之久近若夫品官之田則有限制¶
死亡子孫減半䕃盡差役同編户(一品五十頃二品四/十五頃三品四十頃)¶
(四品三十五頃五品三十頃六品二十/五頃七品二十頃八品十頃九品五頃)封贈官子孫差¶
役亦同編户(謂父母生前無官因/伯叔或兄弟封贈者)若非凡泛及七色補¶
官不在限田免役之數其奏薦弟姪子孫原自非泛七¶
色而來者仍同差役進納軍功捕盗宰執給使減年補¶
授轉至升朝官即為官户身亡子孫並同編户太學生¶
<pb:KR3k0043_WYG_105-33a>¶
及得解經省試者雖無限田許募人充役單丁女户及¶
孤幼户並免差役凡無夫無子則為女户女適人以奩¶
錢置産仍以夫為户其合差保正長以家業錢數多寡¶
為限以限外之數與官編户輪差總首部将免保正長¶
差役諸州義士已免之不許典賣老疾身亡許承襲凡¶
募人充役並募土著之人其放停兵及嘗為公人者並¶
不許募既有募人官不得復追正身募人憑藉官勢奸¶
害平人斷罪外坐募之者髙宗在河朔親見閭閻之苦¶
<pb:KR3k0043_WYG_105-33b>¶
嘗歎知縣不得人一充役次即便破家是以講究役法¶
甚便乾道五年處州松陽縣倡為義役衆出田榖助役¶
户輪充自是所在推行十一年御史謝諤言義役之行¶
當從民便其不願者乃行差役上然之朱熹謂義役有¶
未盡善者四事盖始倡義役者惟恐議之未詳慮之未¶
周而踵之者不能皆善人於是其弊日開其流日甚或¶
以材智把握而専義役之利或以氣力凌駕而私差役¶
之權是以虐貧擾富凌寡暴孤義役之名立而役户不¶
<pb:KR3k0043_WYG_105-34a>¶
得以安其業雇役之法行而役户不得以安其居信乎¶
所謂未盡善之弊也慶元二年吏部尚書許及之因淳¶
熈陳居仁所奏取祖宗免役舊法及紹興十七年以後¶
續降㫖符脩為一書名曰役法撮要五年書成左丞相¶
京鏜上之其法可以悠久其或未久而輙弊者人也¶
　　　論免役錢(二條/)　　　　　　馬端臨(後同/)¶
按以保正代耆長等役熈寧間已嘗行之繼而以人言¶
不便罷之矣今觀此則是罷而復行也盖熈寧之徴免¶
<pb:KR3k0043_WYG_105-34b>¶
役錢也非専為供鄉户募人充役之用而已官府之需¶
用吏胥之廩給皆出於此及其久也則官吏可以破用¶
而役人未嘗支給是假免役之名以取之而復他作名¶
色以役之也為法之弊一至此哉¶
取民間六色之錢益以係官坊塲錢充雇役之用而盡¶
蠲衙前以下諸役熈寧之法也以坊塲充衙前雇役之¶
用而承符以下諸役仍復輪差民户而盡蠲六色之錢¶
元祐之法也然元祐復差役之初議者不同故有弓手¶
<pb:KR3k0043_WYG_105-35a>¶
許募曾充有勞效者指揮則所謂雇役者不特衙前而¶
已也六色錢雖曰罷徴繼而詔諸路坊郭五等以上及¶
單丁女户官户自三等已上舊輸免役錢並減五分餘¶
户下此悉免之則所謂雇役之錢元未嘗盡除也自是¶
諸賢於差雇之議各有所主而朝廷亦兼行之然熈寧¶
盡除差法明立雇議而當時無状官吏尚且掯免役之¶
錢而不盡支給假他役之名而重復科差况元祐差雇¶
兼行議論反復則此免役六色之錢其在官者不肯盡¶
<pb:KR3k0043_WYG_105-35b>¶
捐以予民其在民者有時復徴以入官固其勢也潁濱¶
所謂所在役錢寛剩一二年必未至闕用從今放免理¶
在不疑東坡所謂六色錢以免役取當於雇役乎盡之¶
然後名正而人服皆至當之論¶
　　　論差役雇役義役¶
按差役古法也其弊也差役不公漁取無藝故轉而為¶
雇雇役熈寧之法也其弊也庸錢白輸苦役如故故轉¶
而為義義役中興以來江浙諸郡民户自相與講究之¶
<pb:KR3k0043_WYG_105-36a>¶
法也其弊也豪强専制寡弱受凌故復反而為差葢以¶
事體之便民者觀之雇便於差義便於雇至於義而復¶
有弊則末如之何也已竊嘗論之古之所謂役者或以¶
起軍旅則執干戈冒鋒鏑而後謂之役或以營土木則¶
親畚鍤疲筋力然後謂之役夫子所謂使民以時王制¶
所謂歲不過三日皆此役也至於鄉有長里有正則非¶
役也栁子厚言有里胥而後有縣大夫有縣大夫而後¶
有諸侯有諸侯而後有方伯連帥有方伯連帥而後有¶
<pb:KR3k0043_WYG_105-36b>¶
天子然則天子之與里胥其貴賤雖不侔而其任長人¶
之責則一也其在成周則五家設比長二十五家設里¶
宰皆下士也等而上之則曰閭胥(掌二十五/家六鄉)曰酇長(掌/一)¶
(百家/六遂)皆中士也曰旅師(掌一百/家六鄉)曰鄙師(掌五百/家六遂)皆上士¶
也曰黨正(掌五百/家六鄉)曰縣正(掌二千五/百家六遂)皆下大夫也曰州¶
長(掌二千五/百家六鄉)則中大夫也周時鄰里鄉黨之事皆以命¶
官主之至漢時鄉亭之任則每鄉有三老孝弟力田掌¶
勸導鄉里助成風俗每亭有亭長嗇夫掌聼獄訟收賦¶
<pb:KR3k0043_WYG_105-37a>¶
税又有游徼掌廵禁盗賊亦皆有禄秩而三老孝弟力¶
田為尤尊可與縣令丞尉以事相教復勿繇戍(古之所/謂復除)¶
(者復其繇戍耳如三老盖亦古復/除之科然則謂三老為役可乎)嘗以歲十月賜酒肉¶
或賜民爵一級則三老孝弟力田必二級賜民帛一匹¶
則三老孝弟力田必三匹或五匹其尊之也至矣故戾¶
太子得罪而壺關三老得以言其寃王尊為郡而東郡¶
三老得以奏其治状至於張敞朱博鮑宣仇香之徒為¶
顯宦有聲名然其猷為才望亦皆見於為亭長嗇夫之¶
<pb:KR3k0043_WYG_105-37b>¶
時盖上之人愛之重之未嘗有誅求無藝廹脅不堪之¶
舉下之人亦自愛自重未嘗有頑鈍無恥畏避茍免之¶
事故自漢以來雖叔季昏亂之世亦未聞有以任鄉亭¶
之職為苦者也隋時蘇威奏置五百家鄉正令理人間¶
詞訟而李德林以為本廢鄉官判事為其里閭親識剖¶
斷不平今令鄉正專理五百家恐為害更甚詔集議而¶
衆多是德林遂廢不置然則隋時鄉職或設或廢本無¶
關於理亂之故而其所以廢者葢上之人重其事而不¶
<pb:KR3k0043_WYG_105-38a>¶
輕置非下之人畏其事而不肯充也至唐睿宗時觀監¶
察御史韓琬之䟽然後知鄉職之不願為故有避免之¶
人(琬言往年兩京及天下州縣學生佐史里正坊正每/一員闕先擬者輙十人頃年差人以充猶致亡逸即)¶
(知政令風化/漸以弊也)唐宣宗時觀大中九年之詔然後知鄉職¶
之不易為故有輪差之舉(詔以州縣差役不均自今每/縣據人貧富及差役輕重作)¶
(差科簿送刺史檢署訖鏁於令/㕔毎有役事委令據簿輪差)自是以後所謂鄉亭之¶
職至困至賤貪官汙吏非理徴求極意凌篾故雖足跡¶
不離里閭之間奉行不過文書之事而期㑹追呼笞箠¶
<pb:KR3k0043_WYG_105-38b>¶
比較其困踣無聊之状則與以身任軍旅土木之繇役¶
者無以異而至於破家蕩産不能自保則繇役之禍反¶
不至此也然則差役之名差後世以其困苦卑賤同於¶
徭役而稱之而非古人所以置比閭族黨之官之本意¶
也王荆公謂免役之法合於周官所謂府史胥徒王制¶
所謂庶人在官者然不知周官之府史胥徒葢服役於¶
比閭族黨之官者也蘇文忠公謂自楊炎定兩税之後¶
租調與庸兩税既兼之矣今兩税如故柰何復欲取庸¶
<pb:KR3k0043_WYG_105-39a>¶
錢然不知唐之所謂庸乃徴徭之身役而非鄉職之謂¶
也二公葢亦習聞當時差役之名但見當時差役之賤¶
故立論如此然實則誤舉以為比也上之人既賤其職¶
故叱之如奴𨽻待之如罪囚下之人復自賤其身故或¶
倚法以為奸或匿賦以規免皆非古義也成周之事逺¶
矣漢之所以待三老嗇夫亭長者亦難以望於後世如¶
近代則役法愈弊役議愈詳元祐間講明差雇二法為¶
一大議論然大槩役之所以不可為者費重破家耳蘇¶
<pb:KR3k0043_WYG_105-39b>¶
黄門言市井之人應募充役家力既非富厚生長習見¶
官司官吏雖欲侵漁無所措手耕稼之民性如麋鹿一¶
入州縣已自懾怖而况家有田業求無不應自非廉吏¶
誰不動心凡百侵擾當復如故以是言之則其所以必¶
行雇役者葢雖不能使充役之無費然官嘗任雇募之¶
責則其役與民不同而横費可以省雖不能使官吏之¶
不貪然民既出雇募之費則其身與官無預而貪毒無¶
所施此其相與防閑之術雖去古義逺甚然救時之良¶
<pb:KR3k0043_WYG_105-40a>¶
策亦不容不如此然熈豐間言其不便者則謂差役有¶
休歇之時而雇役則年年出費差役有不及之户而雇¶
役則户户徴錢至有不願輸錢而情願執役者葢當時¶
破家皆愚懦畏事之人而桀黠之徒自能支吾而費用¶
少者反以出雇役錢為不便又當時各州縣所徴雇役¶
錢除募人應役之外又以其餘者充典吏俸給之用又¶
有寛剰錢可以備凶旱賑救可以見當時充役之費本¶
不甚重故雇役之錢可以備此三項支用也若夫一承¶
<pb:KR3k0043_WYG_105-40b>¶
職役羈身官府則左支右吾盡所取辦傾囷倒廪不足¶
陪償役未滿而家已罄事體如此則雇役之法豈復可¶
行雇役之金豈復能了然則此法所以行之熈豐而民¶
便之元祐諸君子皆以為善者亦以當時執役之費本¶
少故也禮義消亡貪饕成俗為吏者以狐兎視其民睥¶
睨朶頥惟恐墮穽之不早為民者以冦戎視其吏潛形¶
匿影日虞懷璧之為殃上下狙伺巧相計度州縣專以¶
役户之貧富為宦况之豐殺百姓亦專以役籍之係否¶
<pb:KR3k0043_WYG_105-41a>¶
驗家道之興衰於是民間視鄉亭之職役如蹈湯火官¶
又以復除之説要市於民以取其貲其在復除之科者¶
茍延歲月而在職役之列者立見虛耗雖有智者不能¶
為謀矣所謂正本澄源之論必也朝廷以四維勵士大¶
夫餼廩稱事無俾有多藏之惡士大夫以四維自勵力¶
行好事稍能以澤物存心然後鋤姦貪之胥吏以去其¶
蠧害削非泛之支補(或作/備)以養其事力賦歛之簿書必¶
覈無使代逋欠之輸勾呼之期㑹必明毋使受稽慢之¶
<pb:KR3k0043_WYG_105-41b>¶
罰夫然故役人者如父母之令其子弟恩愛素孚役於¶
人者如臂指之䕶其腹心劬勞不憚既無困苦之憂不¶
作避免之念則按籍召而役之可矣奚必曰雇曰義之¶
紛紛哉不然舉三代以來比閭族黨之法所以聨屬其¶
民上下相維者反藉為厲民之一大事愚不知其説矣¶
　　　論復除(附論青/)¶
按周官及禮記所載周家復除之法除其征役而已至¶
漢則并賦税除之豈漢之法優於周乎曰非也葢賦税¶
<pb:KR3k0043_WYG_105-42a>¶
出於田而周人之田則皆受之於官其在復除之例者¶
如所謂貴者賢者能服公事者即公卿大夫以及庶人¶
在官之流皆受公田之祿以代耕未嘗予之田而使之¶
躬耕者也所謂老者疾者則不能耕而不復給以田且¶
仰常餼於官者也所謂新氓之遷徙者則是未及授以¶
田者也此數色之人既元無田則何有於賦税故只除¶
其征役至漢則田在民間官不執授受之柄亦無復應¶
受與不應受之法矣故在復除之例者並除其賦役也¶
<pb:KR3k0043_WYG_105-42b>¶
然漢以後則官户之有䕃至單丁或老疾者除其役則¶
有之亦不復聞有除税之事矣(按元祐初溫公入相諸/賢並用革新法之病民)¶
(者如救焚然青苖助役其尤也然既曰罷青苖錢復行/常平倉法矣未幾而復有再給散出息之令而其建請)¶
(乃出於范忠宣雖曰溫公在告不預知然公其時有奏/乞禁抑配奏中且明及四月二十六日敕令給錢斛之)¶
(説則非全不預知也後以&ZX-111a43;諫文章論列舍人蘇軾不/肯書黄遂大悟而不復再行耳至於役法則諸賢之是)¶
(熈寧而主雇募者居其半故差雇二者之法雜然並行/免役六色之錢仍復徴取然則諸賢雖號為革新法而)¶
(青苗助役之是非可否胷中葢未嘗有一定之見宜熈/豐之黨後來得以為辭也然熈寧之行青苗也既有二)¶
(分之息提舉司復以多散為功遂立各郡定額而有抑/配之弊其行助役也既取二分之寛剰而復徴頭子錢)¶
<pb:KR3k0043_WYG_105-43a>¶
(民間輸錢日多而雇人給直日損遂至寛剰積壓此皆/其極弊處至紹聖國論一變羣奸唾掌而起於紹述故)¶
(事宜不遺餘力然攷其施行之條畫則青苖取息止於/一分且不立定額抑配人户助役錢寛剰亦不得過一)¶
(分而蠲減先於下五等人户則聚歛之意反不如熈豐/之甚矣觀元祐之再行青苗復徴六色役錢則知興利)¶
(之途雖君子不能盡窒之觀紹聖之青苗取息役錢寛/剰皆止於一分則知言利之名雖小人亦欲少避之要)¶
(之以常平之儲貴發賤歛以賑凶饑廣蓄儲其出入以/粟而不以金且不取息亦可以懲常平積滯不散侵移)¶
(他用之弊則青苖未嘗不可行以坊場撲買之利及量/徴六色助役之錢以貢雇役所徴不及下户不取寛剰)¶
(亦可以免當役者費用破家之苦則助役未嘗不可行/介甫狠愎不能熟議緩行而當時諸賢又以决不可行)¶
(之説激之羣憸因得以行其附㑹媒進之計推波助瀾/無所不至故其征利毒民反出後來章蔡諸人之上矣)¶
<pb:KR3k0043_WYG_105-43b>¶
(紹聖紹述之事章惇為之宗主然惇元祐時嘗言保甲/保馬一日不罷則有一日害如役法熈寧初以雇代差)¶
(行之太速故有今弊今復以差代雇當詳議熟講庶幾/可行而限止五日其弊将益甚矣其説不惟切中元祐)¶
(之病亦且深知熈豐之非然則後来之所以攘背稱首/者正張商英所謂熟荒要做官而民間之利病法度之)¶
(是非未嘗不了然胷/中也其奸人之雄歟)¶
　¶
　¶
　¶
　稗編卷一百五¶
