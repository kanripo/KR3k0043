# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.177010
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百六
<pb:KR3k0043_WYG_106-1a>¶
欽定四庫全書¶
　稗編卷一百六　　　　　明　唐順之　撰¶
　　户四¶
　　　隋經費　　　　　　　　　隋　志¶
煬帝即位是時户口益多府庫盈溢乃除婦人及奴婢¶
部曲之課男子以二十二成丁始建東都以尚書令楊¶
素為營作大監每月役丁二百萬人徙洛州郭内人及¶
天下諸州富商大賈數萬家以實之新置興洛及廻洛¶
<pb:KR3k0043_WYG_106-1b>¶
倉又於皁澗營顯仁宫苑囿連接北至新安南及飛山¶
東至澠池周圍數百里課天下諸州各貢草木花菓珍¶
禽異獸於其中開渠引榖洛水自苑西入而東注於洛¶
又自板渚引河達於淮海謂之御河河畔築御道樹以¶
栁又命黃門侍郎王𢎞上儀同於士澄往江南諸州採¶
大木引至東都所經州縣逓送往返首尾相屬不絶者¶
千里而東都役使促廹僵仆而斃者十四五焉每月載¶
死丁東至城皇北至河陽軍相望於道時帝将事遼碣¶
<pb:KR3k0043_WYG_106-2a>¶
增置軍府掃地為兵自是租賦之入益減矣又造龍舟¶
鳳䑽黃龍赤艦樓船篾舫募諸水工謂之殿脚衣錦行¶
幐執青絲䌫挽船以幸江都帝御龍舟文武官五品已¶
上給樓船九品以上給黃篾舫舳艫相接二百餘里所¶
經州縣並令供頓獻食豐辦者加官賞闕乏者譴至死¶
又盛修車輿輦輅旌旗羽儀之飾課天下州縣凡骨角¶
齒牙皮革毛羽可飾器用堪為&ZX-111c64;眊者皆責焉徴發倉¶
卒朝命夕辦百姓求捕網罟徧野水陸禽獸殆盡猶不¶
<pb:KR3k0043_WYG_106-2b>¶
能給而買於豪富蓄積之家其價騰踊是歲翟雉尾一¶
直十縑白鷺鮮半之乃使屯田主事常駿使赤土國致¶
羅刹又使朝請大夫張鎮州擊流球浮虜數萬士卒深¶
入蒙犯瘴癘餧疾而死者十七八又以西域多諸寳物¶
令裴矩往張掖監諸商胡互市啖之以利勸令入朝自¶
是西域諸蕃徃來相繼所經州郡疲於送迎縻費以萬¶
萬計明年帝北廵狩又興衆百萬北築長城西距榆林¶
東至紫河緜亘千餘里死者太半四年發河北諸郡百¶
<pb:KR3k0043_WYG_106-3a>¶
餘萬衆引沁水南達於河北通涿郡自是以丁男不供¶
始以婦人從役五年西廵河右西役諸胡佩金玉被錦¶
罽焚香奏樂迎候道左帝乃令武威張掖士女盛飾縱¶
觀衣服車馬不鮮者州縣督課以誇示之其年帝親征¶
吐谷渾破之於赤水慕容佛允委其家屬西奔青海帝¶
駐兵不出遇天霖雨經大斗㧞谷士卒死者十二三焉¶
馬驢十八九於是置河源郡積石鎮又於西域之地置¶
西海鄯善且求等郡謫天下罪人配為戍卒大開屯田¶
<pb:KR3k0043_WYG_106-3b>¶
發西方諸郡運糧以給之道里懸逺兼遇寇抄死亡相¶
續六年将征髙麗有司奏兵馬已多損耗詔又課天下¶
富人量其貲産出錢市武馬填元數限令取足復㸃兵¶
具器仗皆令精新濫惡則使人便斬於是馬匹至十萬¶
七年冬大㑹涿郡分江淮南兵配驍衞大将軍來䕶兒¶
别以舟師濟滄海舳艫數百里並載軍糧期與大兵會¶
平壤是歲山東河南大水漂没四十餘郡重以遼東覆¶
敗死者數十萬因屬疫疾山東尤甚所在皆以徴歛供¶
<pb:KR3k0043_WYG_106-4a>¶
帳軍旅所資為務百姓雖困而弗之恤也每急徭卒賦¶
有所徵求長吏必先賤買之然後宣下乃貴賣與人旦¶
暮之間價盈數倍裒刻徴歛取辦一時强者聚而為盗¶
弱者自賣為奴婢九年詔又課關中富人計其貲産出¶
驢往伊吾河源且末運糧多者至數百頭每頭價至萬¶
餘又發諸州丁分為四畨於遼西栁城營屯往來艱苦¶
生業盡罄盗賊四起道路南絶隴右牧馬盡為奴賊所¶
掠楊𤣥感乘虚為亂時帝在遼東聞之遽歸於髙陽郡¶
<pb:KR3k0043_WYG_106-4b>¶
及𤣥感平帝謂侍臣曰𤣥感一呼而從者如市益知天¶
下人不欲多多則為賊不盡誅後無以示勸乃令裴藴¶
窮其黨與詔郡縣坑殺之死者不可勝數所在驚駭舉¶
天下之人十分九為盗賊皆盗武馬始作長槍攻䧟城¶
邑帝又命郡縣置督捕以討賊益遣募人征遼馬少不¶
充八䭾而詳為六䭾又不足聼半以驢充在路逃者相¶
繼執獲皆斬之而莫能止帝不懌遇髙麗執送叛臣斛¶
斯政遣使求降發詔赦之囚政至於京師於開逺門外¶
<pb:KR3k0043_WYG_106-5a>¶
磔而射殺之遂幸太原為突厥圍於雁門突厥尋散遽¶
還洛陽募益驍果以充舊數是時百姓廢業屯集城堡¶
無以自給然所在倉庫猶大充牣吏皆懼法莫肯振救¶
由是益困初皆剥樹皮以食之漸及於葉皮葉皆盡乃¶
煑土或𢷬藁為末而食之其後人乃相食十二年帝幸¶
江都是時李密據洛口倉聚衆百萬越王侗與段達等¶
守東都東都城内糧盡布帛山積乃以絹為汲綆然布¶
以爨代王偉與衞𤣥守京師百姓饑饉亦不能救義師¶
<pb:KR3k0043_WYG_106-5b>¶
入長安發永豐倉以振之百姓方蘇息矣¶
　　　宋經費　　　　　　　　　宋　志¶
宋貨財之制多因於唐自天寳以後天下多事户口凋¶
耗租稅日削法既變而用不給故興利者進而征歛名¶
額繁矣方鎮握重兵皆留財賦自贍其上供殊鮮五代¶
疆境偪蹙藩鎮益强率令部曲主塲院其屬三司者補¶
大吏以臨之輸額之外亦私有焉太祖周知其弊及受¶
命務恢逺畧修建法程示之以漸建隆中牧守來朝然¶
<pb:KR3k0043_WYG_106-6a>¶
猶不貢奉以助軍實乾德三年始詔諸州支度經費外¶
凡金帛悉送闕下毋或占留時藩郡有闕稍命文臣權¶
知所在塲務或遣京朝官廷臣監臨於是外權始削而¶
利歸公上條禁文簿漸為精宻諸州通判官到任皆須¶
躬閲帳籍所列官物吏不得以售其奸主庫吏三年一¶
易市征地課鹽麫之類通判官兵馬都監縣令等並親¶
臨之見月籍供三司秩滿較其殿最欺隠者寘於法宋¶
聚兵京師外州無留財天下支用悉出三司故其費寖¶
<pb:KR3k0043_WYG_106-6b>¶
多太宗孜孜庶務或親為裁决有司嘗言油衣㡩幕損¶
破者數萬叚帝令煑之染以雜色制旗幟數千調退材¶
給窑務為薪俾擇其可用者造什物數千事其愛民惜¶
費類此天禧末上供惟錢帛增多餘以移用頗減舊數¶
而天下總入一萬五千八十五萬一百出一萬二千六¶
百七十七萬五千二百而贏數不預焉景德郊祀七百¶
餘萬東封八百餘萬祀汾隂上寳冊又增二十萬初吳¶
蜀江南荆湖南粤皆號富强相繼降附太祖太宗因其¶
<pb:KR3k0043_WYG_106-7a>¶
蓄藏守以㳟儉簡易天下生齒尚寡而養兵未甚蕃任¶
官未甚冗佛老之徒未甚熾外無金繒之遺百姓亦各¶
安其生不為巧偽放侈故上下給足府庫羡溢承平既¶
久戶口歲増兵籍益廣吏員益衆佛老外國耗蠧中土¶
縣官之費數倍於昔百姓亦稍縱侈而上下始困於財矣¶
仁宗承之經費寖廣天聖初首命有司取景德一歲用¶
度較天禧所出省其不急者自祥符天書一出齋醮糜¶
費甚衆京城之内一夕數處至是始大裁損京師營造¶
<pb:KR3k0043_WYG_106-7b>¶
多内侍傳㫖呼索費無藝極帝與太后知其弊詔自今¶
營造所須先下三司度功費然後給又減内外宫觀衞¶
卒及工匠分𨽻諸軍八作數至寳元中陜西用兵調度¶
百出縣官之費益廣天章閣侍講賈昌朝言臣嘗治畿¶
邑邑有禁兵三千而留萬户賦輸僅能取足郊祀慶賞¶
乃出自内府計江淮歲運糧六百餘萬石以一歲之入¶
僅能充期月之用三分二在軍旅一在冗食先所蓄聚¶
不盈數載天下久無事而財不藏於國又不在民儻有¶
<pb:KR3k0043_WYG_106-8a>¶
水旱軍戎之急計将安出於是議省冗費右司諌韓琦¶
言省費當自掖庭始請詔三司取先朝及近歲賜予日¶
費之數裁為中制無名者一切罷之乃令入内内侍省¶
御藥院内東門司裁定有司不預焉議者或欲損吏兵¶
奉賜帝謂祿廪皆有定制毋遽變更以揺人心尹洙在¶
陜西請為鬻爵之法亦不果行其後西兵久不解財用¶
益屈㑹元昊請臣朝廷亦已厭兵屈意撫納歲賜繒茶¶
增至二十五萬而契丹邀割地復增歲遺至五十萬自¶
<pb:KR3k0043_WYG_106-8b>¶
是歳費彌有所加西兵既罷而調用無所減初真宗時¶
内外兵九十一萬二千宗室吏員受祿者九千七百八¶
十五寳元以後募兵益廣宗室蕃衍吏員歲增至是兵¶
一百二十五萬九千宗室吏員受祿者萬五千四百四¶
十三祿廪奉賜從而增廣又景德中祀南郊内外賞賚¶
金帛緡錢總六百一萬至是饗明堂增至一千二百餘¶
萬故用度不得不屈至和中諫官范鎮上疏曰陛下每¶
遇水旱之災必露立仰天痛自刻責而吏不稱職陛下¶
<pb:KR3k0043_WYG_106-9a>¶
憂勤於上人民愁歎於下今歲無麥朝廷為放税免役¶
及發倉廩拯貸存恤之恩不為不至然人民流離父母¶
妻子不相保者平居無事時不少寛其力役輕其租賦¶
歲大熟民不得終歳之飽及有小歉雖加重放已不及¶
事此無他重歛之政在前也國家自陜西用兵以來賦¶
役煩重及近年轉運使復於常賦外進羡錢以助南郊¶
其餘無名歛率不可勝計又言古者冡宰制國用今中¶
書主民樞宻主兵三司主財各不相知故財已匱樞宻¶
<pb:KR3k0043_WYG_106-9b>¶
院益兵不已民已困三司取財不已中書視民之困而¶
不知使樞宻減兵三司寛財者制國用之職不在中書¶
也願使中書樞宻通知兵民財利大計與三司量其出¶
入制為國用則天下民力庶幾少寛然自天聖以來帝¶
以經費為慮屢命官裁節而有司不能承上之意卒無¶
所建明治平中兵數少損𨽻籍者猶百十六萬二千宗¶
室吏員視皇祐無慮增十之三神宗嗣位尤先理財熙¶
寧初命翰林學士司馬光等置局看詳裁減國用制度¶
<pb:KR3k0043_WYG_106-10a>¶
仍取慶厯二年數比今支費不同者開析以聞後數日¶
光登對言國用不足在用度大奢賞賜不節宗室繁多¶
官職冗濫軍旅不精必須陛下與兩府大臣及三司官¶
吏深思救弊之術磨以歲月庶幾有効非愚臣一朝一¶
夕所能裁減帝遂罷裁減局但下三司共析王安石執¶
政議置三司條例司講修錢榖之法帝因論措置之宜¶
言今財賦非不多但用不節何由給足宫中一私身之¶
奉有及八十千者嫁一公主至費七十萬緡沈貴妃料¶
<pb:KR3k0043_WYG_106-10b>¶
錢月八百緡聞太宗時宫人惟繫皂紬襜元德皇后嘗¶
用金線縁襜太宗怒其奢仁宗初定公主奉料以問獻¶
穆再三始言初僅得五貫爾異時中官月有止七百錢¶
者時天下承平帝方經畧四夷故每以財用不給為憂¶
日與大臣講求其故命官考三司簿籍商量經乆廢置¶
之宜凡一歲用度及郊祀大費皆編著定式有司請造¶
龍圖天章閣復闌檻青氊四百九十帝謂禁中諸殿闌¶
檻卒故弊不必覆也既而并延福宫覆檻氊罷之後宫¶
<pb:KR3k0043_WYG_106-11a>¶
嘉問復建議省儀鸞司供禁中綵帛是歲詔内外勿給¶
土木工作非兩宫倉廪武庫皆罷省三年儀鸞司闕氊¶
三千三司請命河東製之帝曰牛羊司積毛數萬斤皆¶
同糞壤三司不取於此而欲勤逺民乎全州歲貢班竹¶
簾簡州歲貢線紬安州市紅花萬斤梓州市碌二千斤¶
帝皆以道逺擾民亟命停罷帝嘗患增置官司費財王¶
安石謂增置官司所以省費帝曰古者什一而税今取¶
財百端安石謂古非特什一而已帝又以倉吏給軍食¶
<pb:KR3k0043_WYG_106-11b>¶
多侵盗詔足其槩量嚴立諸倉丏取法中書因請增諸¶
倉主典役人祿至一萬八千九百緡且盡增選人之祿¶
均其多寡令祿增至十五千司理至簿尉防圑軍監推¶
判官增至十二千其後又增中書審官東西三班院樞¶
宻院三司吏部流内銓南曹開封府吏祿受財者以倉¶
法論安石葢欲盡祿天下之吏帝以役法未就緩其議¶
三司上新增吏祿數京師歲增四十一萬三千四百餘¶
緡監司諸州六十八萬九千八百餘緡時主新法者皆¶
<pb:KR3k0043_WYG_106-12a>¶
謂吏祿既厚則人知自重不可冒法可以省刑然良吏¶
實寡賕取如故往往䧟重辟議者不以為善初陜西用¶
兵凡費緡錢七百餘萬帝以問王安石安石曰楚建中¶
考沈起簿書計一道半歲費錢銀紬絹千二百萬貫匹¶
兩帝因欲知陜西歲用錢榖金帛及增虧凡數乃詔薛¶
向條上王安石以為擾力請罷之止詔三司帳司㑹計¶
熙寧六年天下財用出入之數以聞韓絳既相建言三¶
司總天下財賦請選官置司以天下户口人丁税賦塲¶
<pb:KR3k0043_WYG_106-12b>¶
務坑冶河渡房園之類租額年課又一路錢穀出入之¶
數去其重復歲比較增虧廢置及羡餘横費計贏闕之¶
處使有無相通而以任職能否為黜陟則國計大綱可¶
以省察三司使章惇亦以為言乃詔三司㑹計司以絳¶
提舉其後一州一路㑹計式成上之餘未就緒未幾遂¶
罷建中元年有詔鐫减財賦命御史中丞張克公與呉¶
君厚許幾等置局論議克公抗言官冗者汰奉厚者減¶
今官較之元祐已多十倍國用焉得不乏乞将節度使¶
<pb:KR3k0043_WYG_106-13a>¶
下至遥郡刺史除軍功轉授者各減奉半然後閒慢局¶
務工&ZX-111f43;末作亦宜減省自貴及賤自近及逺行之公當¶
人自無詞時論韙之淮南漕運張根言天下之費莫大¶
於土木之功其次如人臣賜第一第無慮數十萬緡稍¶
增䧺麗非百萬不可佐命如趙普定䇿如韓琦不聞峻¶
宇雕墻僭擬宫省柰何剝民膚髓為厮役之奉乎其次¶
如田産房廊雖不若賜第之多然日削月朘所在無幾¶
又如金帛以供一時之好賜有不可已者而亦不可不¶
<pb:KR3k0043_WYG_106-13b>¶
節至如賜帶其直雖不過數百緡然天下金寳糜費日¶
久夫豈易得今乃賚及僕𨽻使混淆公卿間貴賤賢不¶
肖莫之辨也如以為左右趨走之人不欲其墨綬當别¶
為制度以示等威䟽奏不省帝初即位思節冗費中都¶
吏重復增給及泛濫員額並詔裁損後苑嘗計增葺殿¶
宇計用金箔五十六萬七千帝曰用金為箔以飾土木¶
一壞不可復收甚亡謂也令内侍省罰請者及蔡京為¶
相增修財利之政務以侈靡惑人主動以周官惟王不¶
<pb:KR3k0043_WYG_106-14a>¶
㑹為説每及前朝惜財省費者必以為陋至於土木營¶
造率欲度前䂓而侈後觀元豐改官制在京官司供給¶
之數皆併為職錢視嘉祐治平時賦祿優矣京更增供¶
給食料等錢於是宰執皆然京既罷相帝惡其變亂法¶
度将盡更革命户部侍郎許幾裁損浮費及百官濫祿¶
悉循元豐之舊宰執亦聼辭所增俸京不便與其黨倡¶
言減俸非治世事司馬光請聼宰臣辭南郊給賜神宗¶
卒不允且增選人及庶人在官者之奉帝以繼述為事¶
<pb:KR3k0043_WYG_106-14b>¶
當奉承神宗由是官吏奉給並仍舊而宰執亦增如故¶
初宰執堂食亦皆有常數至是品目猥多有公使泛支¶
之别㙜省寺監又增厨錢侍御史毛注嘗奏論之不行¶
蔡京復得政言者遂以裁損祿廪為幾罪幾坐奪職於¶
時天下久平吏員冗溢節度使至八十餘員留後觀察¶
下及遥郡使刺史多至數千員學士待制中外百五十¶
員京又專用豐亨豫大之説䛕悦帝意始廣荼利歲以¶
一百萬緡進御以京城所主之其後又有應奉司御前¶
<pb:KR3k0043_WYG_106-15a>¶
生活所營繕所蘇杭造作局御前人船所其名雜出大¶
率争以奇侈為功歲運花石綱一石之費民間至用三¶
十萬緡奸吏旁縁牟取無藝民不勝弊用度日繁左藏¶
庫異時月費緡錢三十六萬至是衍為一百二十萬又¶
三省宻院吏員猥雜有官至中大夫一身而兼十餘奉¶
故當時議者有奉入超越從班品秩幾於執政之言又¶
增置兼局禮制明堂詳定國朝㑹要九域圖志一司敕¶
令之類職秩繁委廪給無度侍御史黄葆光論其弊帝¶
<pb:KR3k0043_WYG_106-15b>¶
善之而未行俄而詔云當豐亨豫大之時為衰亂減損¶
之計自是罕敢言者然吏祿泛冐已極以一史院言之¶
供檢吏三省幾千人蔡京又動以筆帖於𣙜貨務支賞¶
給有一紙至萬緡者京所侵私以千萬計朝論喧然乃¶
詔三省樞宻院吏額用元豐法其歲賜悉裁之時翕然¶
以為快是時天下財用歲入有御前錢物朝廷錢物户¶
部錢物其措置裒歛取索支用各不相知天下財賦多¶
為禁中私財上溢下漏而民重困言者請令户部周知¶
<pb:KR3k0043_WYG_106-16a>¶
大數而不失盈虛緩急之宜上至宫禁所須下逮吏卒¶
廪餼一切付之有司格以法度示天下以至公詔下靖¶
康元年詔曰朕託於兆庶之上永念民惟邦本思所憫¶
恤安定之乃者減乘輿服御放宫女罷苑囿焚玩好之¶
物務以率先天下減冗官澄濫賞汰貪吏為民除害方¶
詔減上供收買之額蠲有司煩行之令輕刑薄税賦務¶
安元元而田里之間愁痛未蘇如不蠲革何以靖民今¶
詢酌庶言疏剔衆弊舉其㑹要以授四方詔到監司郡¶
<pb:KR3k0043_WYG_106-16b>¶
守其悉力奉行應民所疾苦不在此詔許推類聞奏於¶
是凡當時苛刻煩細一切不便於民者皆罷¶
所謂經摠制錢者宣和末陳亨伯以發運兼經制使因¶
以為名建炎二年髙宗在揚州四方貢賦不以期至户¶
部尚書吕頤浩等言亨伯以東南用兵嘗設經制司取¶
量添酒錢及增一分税錢頭子賣契等錢歛之於細而¶
積之甚衆又行於京東西一歳得錢近二百萬緡所補¶
不細今若行於諸路州軍歲入無慮數百萬計邊事未¶
<pb:KR3k0043_WYG_106-17a>¶
寧茍不出於此緩急必致暴歛與其歛於倉卒何若積¶
於細微於是以添酒錢添賣糟錢典賣田宅增牙税錢¶
官員等請給頭子錢樓店務增三分房錢令兩浙江東¶
荆湖南北福建二廣收充經制錢以憲臣領之通判歛¶
之季終輸送紹興五年叅政孟庾提領措置財用請以¶
總制司為名因經制之額增折而為總制錢而總制錢¶
自此始矣所謂月樁錢者始於紹興之二年時韓世忠¶
駐軍建康宰相吕頤浩朱勝非議令江東漕臣月樁發¶
<pb:KR3k0043_WYG_106-17b>¶
大軍錢十萬緡以朝廷上供經制及漕司移用等錢供¶
億當時漕司不量州軍之力一例均科既有偏重之弊¶
於是郡縣橫歛銖積絲累江東西之害尤甚十七年詔¶
州郡以寛剩錢充月樁以寛民力遂減江東西之錢二¶
十七萬緡有奇又有所謂板帳錢者亦軍興後所剏也¶
如輸米則增收耗剩交錢帛則多收靡費幸富人之犯¶
法而重其罰恣胥吏之受賕而課其入索盗賍則不償¶
失主檢財産則不及卑幼亡僧絶户不俟覈實而入官¶
<pb:KR3k0043_WYG_106-18a>¶
逃産廢田不與消除而抑納他如此類不可徧舉州縣¶
之吏固知其非法然以版帳錢額太重雖欲不横取於¶
民不可得已凡貨財不領於有司者則有内藏庫葢天¶
子之别藏也縣官有鉅費左藏之積不足給則發内藏¶
佐之宋初諸州貢賦皆輸左藏庫及取荆湖定巴蜀平¶
嶺南江南諸國珍寳金帛盡入内府初太祖以帑藏盈¶
溢又於講武殿後别為内庫嘗謂軍旅饑饉當預為之¶
備不可臨事厚歛於民太宗嗣位漳泉呉越相次獻地¶
<pb:KR3k0043_WYG_106-18b>¶
又下太原儲積益厚分左藏庫為内藏庫令内藏庫使¶
於左藏庫擇上綾羅等物别造帳籍月申樞宻院改講¶
武殿後庫為景福殿庫俾𨽻内藏其後廼令揀納諸州¶
上供物具月帳於内東門進入外庭不得預其事帝因¶
謂左右曰此盖慮司計之臣不能節約異時用度有闕¶
復賦率於民朕不以此自供嗜好也自乾德開寳以來¶
用兵及水旱振給慶澤賜賚有司計度之所闕者必籍¶
其數以貸於内藏候課賦有餘即償之淳化後二十五¶
<pb:KR3k0043_WYG_106-19a>¶
年間歲貸百萬有至三百萬者累歲不能償則除其籍¶
神宗臨御之初詔立歲輸内藏錢帛之額視慶厯上供¶
為數嘗謂輔臣曰比閲内藏庫籍文具而已財貨出入¶
初無關防舊以龍腦珍珠鬻於𣙜貨務數年不輸直亦¶
不鈎考嘗聞太宗時内藏財庫每千計用一牙錢記之¶
凡名物不同所用錢色亦異他人莫能曉匣而置之御¶
閣以參驗帳籍中定數晩年出其錢示真宗曰善保此¶
足矣今守藏内臣皆不曉帳籍關防之法即命幹當御¶
<pb:KR3k0043_WYG_106-19b>¶
藥李舜舉領其事繼詔諸路金銀輸内藏庫者歲以帳¶
上三司拘催元祐元年監察御史上官均言自新官制¶
葢有意合理財之局總於一司故以金部右曹主行内¶
藏受納而奉宸内藏庫受納又𨽻大府寺然按其所領¶
不過關通所入名數為之拘催而已支用多寡不得轉¶
質總領之者止中官數十人彼惟知謹扃鑰塗牕牖以¶
為固宻爾又安能鈎考其出入多少與夫所蓄之數哉¶
宜因官制之意令户部大府寺於内藏諸庫皆得檢察¶
<pb:KR3k0043_WYG_106-20a>¶
明年詔内藏庫物聼以多寡相除置庫百餘年至是始¶
編閲云南度内藏諸庫貨財之數雖不及前然兵興用¶
乏亦時取以為助其籍帳之詳莫得而考則以後宋史¶
多闕云¶
　　　叙宋經費　　　　　　　　馬端臨¶
右經總制月樁版帳等錢所取最為無名雖曰責辦州¶
縣不及百姓然朱文公嘗論其事以為自户部四折而¶
至於縣如轉圜於千仭之坂至其址而其勢窮矣縣何¶
<pb:KR3k0043_WYG_106-20b>¶
所取之不過巧為科目以取之於民耳而議者必且以¶
為朝廷督責官吏補發非有與於民也此又與掩耳盗¶
鐘之見無異葢其心非有所蔽而不知特藉此説以詿¶
誤朝廷耳此至當之論昔太史公論桑𢎞羊之善理財¶
以為民不加賦而上用足而司馬溫公謂其不過設法¶
隂奪民利然𢎞羊所謂理財若鹽鐵則取之山澤也若¶
酒酤均輸舟車之算則取之商賈逐利者也葢山海天¶
地之藏而賈販坐籠不貲之利稍奪之以助縣官經費¶
<pb:KR3k0043_WYG_106-21a>¶
而不致盡倚辦於農田之租賦亦崇本抑末之意然則¶
𢎞羊所為亦理財之良法未可深訾也至後世則若茶¶
鹽若酒酤若坑冶若商税官既各有名額以取之未嘗¶
有遺利在民間矣而復别立窠名以為取辦州縣所歛¶
不及民将以誰欺此水心所以言非惟桑𢎞羊劉晏所¶
不道雖蔡京吳居厚之徒亦羞為之者是也葢宋承唐¶
之法天下財賦除上供輦送京師之外餘者並留之州¶
郡至於坊場坑冶酒税商税則興廢增虧不常是以未¶
<pb:KR3k0043_WYG_106-21b>¶
嘗立為定額其留州郡者軍資庫公使庫係省錢物長¶
吏得以擅收支之柄景德以來雖屢有拘轄比算之令¶
然祖宗法度寛大未嘗究竟到底熙豐以後驅磨方宻¶
然又有青苗助役市易免行等項錢物則州郡所入亦¶
復不少過江以來軍屯日盛國用大困遂立經總制等¶
窠名以取之雖曰增征商之羡餘減出納之貫陌而亦¶
所以收州縣之遺利也然倥偬之際不暇審訂故不量¶
州軍之力一例均施而額之重者不可復輕督廹之餘¶
<pb:KR3k0043_WYG_106-22a>¶
州縣遂至别立苛横之法取之於民紹興講和以後至¶
乾淳之時諸賢論之屢矣如趙丞相所奏及水心應詔¶
所言最為詳明然言其弊而不思所以革弊之方則亦¶
未免書生之論葢經總制等窠名皆起於建炎紹興間¶
而彼何如時也彊敵壓境歲有荐食吞噬之謀翠華南¶
廵未知税駕息肩之所兵屯日盛将帥擅命而却敵之¶
功無歲無之固非計財惜費之時則何暇為寛征薄歛¶
之事隆興再講和好之後國勢稍張敵患亦息雖曰詰¶
<pb:KR3k0043_WYG_106-22b>¶
戎兵討軍實不當廢弛然文物禮樂既已粲然承平之¶
舊矣則無名之征權宜之法豈不可講求而蠲削之議¶
者必曰錢物數目浩大而科取各有去着未易盡捐然¶
酒價牙契之利可以增羡則當於坊場要閙之地人户¶
湮實之處而明增之不當例立此法而使州縣之凋敝¶
無措者不免加賦於民以取足也官員請俸之給可以¶
尅除則當視其員之太冗者俸之太優者而明減之不¶
當掯留頭錢而使士大夫之受俸於官者不免有口惠¶
<pb:KR3k0043_WYG_106-23a>¶
而實不至之譏也州郡樁留之財賦可以收取則當擇¶
其郡計之優厚者於留州錢内明增上供而凋敝之郡¶
則不復責取如此攷覈明白之後則正其名色曰某郡¶
酒坊牙契錢增羡幾何某郡增解户部上供錢幾何諸¶
郡減除冗官俸錢幾何按期申解而盡削經總制月樁¶
版帳之名則是三者之名已去而三者之利未盡捐也¶
其未盡捐者明以增課減俸等項之所得起解而其名¶
既去則州縣不得借鑿空取辦挨那不敷之説而違法¶
<pb:KR3k0043_WYG_106-23b>¶
取財以困民上下之間豈不兩利盖天下之財皆朝廷¶
之財遮藏諱避而暗取之固不若攷核名實而明取之¶
且使牙契酒坊增羡等項既明屬版曹則異日或有赼¶
辦不行之處亦未嘗不可明致蠲減之請今朝廷之所¶
以取之州縣者曰經總制月樁版帳錢也而州縣之所¶
藉以辦此錢者曰酒坊牙契頭子錢也或所取不能及¶
額則違法擾民以足之曰輸納斛面富户詞訟役人承¶
替違限科罰之類是也上下之間名目各不脗合州縣¶
<pb:KR3k0043_WYG_106-24a>¶
以酒坊牙契不辦訴之版曹則朝廷曰吾所取者經總¶
制錢而已未甞及此而不知其實取此以辦彼也百姓¶
以斛面罰錢等事訴之朝廷則州縣曰吾以辦經總制¶
錢而已未甞入已而不知上取其一而下取其十也互¶
相&ZX-111eaf;覆文不與而實與百姓如之何而不困固不若大¶
行核實擇其可取者正其名而使不失經常之賦其不¶
應取者削其名而可絶並縁之姦豈非經久之計夀皇¶
英主乾淳間賢俊滿朝而計不及此惜哉¶
<pb:KR3k0043_WYG_106-24b>¶
　　　論積貯　　　　　　　　　賈　誼¶
筦子曰倉廪實而知禮節民不足而可治者自古及今¶
未之甞聞古之人曰一夫不耕或受之饑一女不織或¶
受之寒生之有時而用之亡度則物力必屈古之治天¶
下至孅至悉故其畜積足恃今背本而趨末食者甚衆¶
是天下之大殘也滛侈之俗日月以長是天下之大賊¶
也殘賊公行莫之或止大命将泛莫之振救生之者甚¶
少而靡之者甚多天下財産何得不蹷漢之為漢幾四¶
<pb:KR3k0043_WYG_106-25a>¶
十年矣公私之積猶可哀痛失時不雨民且狼顧歲惡¶
不入請賣爵子既聞耳矣安有為天下阽危者若是而¶
上不驚者世之有饑穰天之行也禹湯被之矣即不幸¶
有方二三千里之旱國胡以相恤卒然邊境有急數十¶
百萬之衆國胡以餽之兵旱相乘天下大屈有勇力者¶
聚徒而衡擊罷夫羸老易子而齩其骨政治未畢通也¶
逺方之能疑者並舉而爭起矣廼駭而圖之豈将有及¶
乎夫積貯者天下之大命也茍粟多而財有餘何為而¶
<pb:KR3k0043_WYG_106-25b>¶
不成以攻則取以守則固以戰則勝懷敵附逺何招而¶
不至今敺民而歸之農皆著於本使天下各食其力末¶
技㳺食之民轉而縁南畮則畜積足而人樂其所矣可¶
以為富安天下而直為此廪廪也竊為陛下惜之¶
　　　論貴粟疏　　　　　　　　晁　錯¶
聖王在上而民不凍餒者非能耕而食之織而衣之也¶
為開其資財之道也故堯禹有九年之水湯有七年之¶
旱而國亡捐瘠者以畜積多而備先具也今海内為一¶
<pb:KR3k0043_WYG_106-26a>¶
土地人民之衆不辟湯禹加以亡天災數年之水旱而¶
畜積未及者何也地有遺利民有餘力生榖之土未盡¶
墾山澤之利未盡出也游食之民未盡歸農也民貧則¶
姦邪生貧生於不足不足生於不農不農則不地著不¶
地著則離鄉輕家民如鳥獸雖有髙城深池嚴法重刑¶
猶不能禁也夫寒之於衣不待輕煖饑之於食不待甘¶
㫖饑寒至身不顧廉恥人情一日不再食則饑終歲不¶
製衣則寒夫腹饑不得食膚寒不得衣雖慈母不能保¶
<pb:KR3k0043_WYG_106-26b>¶
其子君安能以有其民哉明王知其然也故務民於農¶
桑薄賦歛廣畜積以實倉廪備水旱故民可得而有也¶
民者在上所以牧之趨利如水走下四方亡擇也夫珠¶
玉金銀饑不可食寒不可衣然而衆貴之者以上用之¶
故也其為物輕微易藏在於把握可以周海内而亡饑¶
寒之患此令臣輕背其主而民易去其鄉盗賊有所勸¶
亡逃者得輕資也粟米布帛生於地長於時聚於力非¶
可一日成也數石之重中人弗勝不為姦邪所利一日¶
<pb:KR3k0043_WYG_106-27a>¶
弗得而饑寒至是故明君貴五榖而賤金玉今農夫五¶
口之家其服役者不下二人其能耕者不過百畞百畞¶
之收不過百石春耕夏耘秋穫冬藏伐薪樵治官府給¶
繇役春不得避風塵夏不得避暑熱秋不得避隂雨冬¶
不得避寒凍四時之間亡日休息又私自送往迎來弔¶
死問疾養孤長幼在其中勤苦如此尚復被水旱之災¶
急政暴虐賦歛不時朝令而暮改當其有者半賈而賣¶
亡者取倍稱之息於是有賣田宅鬻子孫以償債者矣¶
<pb:KR3k0043_WYG_106-27b>¶
而商賈大者積貯倍息小者坐列販賣操其奇贏目游¶
都市乘上之急所賣必倍故其男不耕耘女不蠶織衣¶
必文采食必粱肉亡農夫之苦有阡陌之得因其富厚¶
交通王侯力過吏勢以利相傾千里游敖冠葢相望乘¶
堅䇿肥履絲曵縞此商人所以兼并農人農人所以流¶
亡者也今法律賤商人商人已富貴矣尊農夫農夫已¶
貧賤矣故俗之所貴主之所賤也吏之所卑法之所尊¶
也上下相反好惡乖迕而欲國富法立不可得也方今¶
<pb:KR3k0043_WYG_106-28a>¶
之務莫若使民務農而已矣欲民務農在於貴粟貴粟¶
之道在於使民以粟為賞罰今募天下入粟縣官得以¶
拜爵得以除罪如此富人有爵農民有錢粟有所渫夫¶
能入粟以受爵皆有餘者也取於有餘以供上用則貧¶
民之富可損所謂損有餘補不足令出而民利者也順¶
於民心所補者三一曰主用足二曰民賦少三曰勸農¶
功今令民有車騎馬一匹者復卒三人車騎者天下武¶
備也故為復卒神農之教曰有石城十仭湯池百步帶¶
<pb:KR3k0043_WYG_106-28b>¶
甲百萬而亡粟弗能守也以是觀之粟者王者大用政¶
之本務令民入粟受爵至五大夫以上廼復一人耳此¶
其與騎馬之功相去逺矣爵者上之所擅出於口而亡¶
窮粟者民之所種生於地而不之夫得高爵與免罪人¶
之所甚欲也使天下人入粟於邊以受爵免罪不過三¶
歲塞下之粟必多矣¶
　　　論上供　　　　　　　　　陳傅良¶
止齋陳氏曰國初上供隨歲所入初無定制而其大者¶
<pb:KR3k0043_WYG_106-29a>¶
在糧帛銀錢諸路米綱㑹要開寳五年令汴蔡河歲運¶
江淮米數十萬石赴京充軍食太平興國六年制歲運¶
三百五十萬石景德四年詔淮南江浙荆湖南北路以¶
至道二年至景德二年終十年酌中之數定為年額上¶
供六百萬石米綱立額始於此銀綱自大中祥符元年¶
詔五路糧儲已有定額其餘未有條貫遂以大中祥符¶
元年以前最為多者為額則銀綱立額始於此錢綱自¶
天禧四年四月三司奏請立定錢額自後每年依此額¶
<pb:KR3k0043_WYG_106-29b>¶
數起發則錢綱立額始於此絹綿綱雖不可攷以咸平¶
三年三司初降之數則亦有年額矣然而前朝理財務¶
在寛大隨時損益非必盡取上供增額起於熙寧雖非¶
舊貫尤未為甚崇寧三年十一月始立上供錢物新額¶
於是益重方今版圖僅及承平之半而賦入過宣和之¶
數雖曰饟軍出不得已要非愛惜邦本之道此寛民力¶
之説所以為最先務也¶
　　　又論上供　　　　　　　　馬端臨(後同/)¶
<pb:KR3k0043_WYG_106-30a>¶
按止齋此叚足以盡宋朝上供之委折上供之名始於¶
唐之中葉葢以大盗擾亂之後賦入失陷國家日不暇¶
給不能攷覈加以强藩自擅朝廷不能制是以立為上¶
供之法僅能取其三之一宋興既已削州鎮之權命文¶
臣典藩奉法循理而又承平百年版籍一定大權在上¶
既不敢如唐之專擅以自私獻入有程又不至如唐之¶
隳亂而難攷則雖按籍而索錙銖皆入朝廷未為不可¶
然且猶存上供之名取酌中之數定為年額而其遺利¶
<pb:KR3k0043_WYG_106-30b>¶
則付之州縣樁管葢有深意一則州縣有宿儲可以支¶
意外不虞之警急二則寛於理財葢隂以恤民承流宣¶
化者幸而遇清介慈惠之人則上供輸送之外時可寛¶
假以施仁不幸而遇貪饕縱侈之輩則郡計優裕之餘¶
亦不致尅剝以肆毒所謂損上益下者也嗚呼仁哉¶
　　　叙宋儲蓄¶
右左藏庫以下皆建炎以來朝野雜記所載宋朝渡江¶
後帑藏之大槩而其制多承東京之舊至軍資庫公使¶
<pb:KR3k0043_WYG_106-31a>¶
庫則皆財賦之在州郡者也夫以經總制月樁錢觀之¶
則其徴取於州郡者何其苛細以軍資公使庫觀之則¶
其儲蓄之在州郡者又何其寛假也夫其徴取之苛細¶
則民宜痛受椎剝之苦儲蓄之寛假則吏宜大肆侵盜¶
之惡而俱不然何也葢國家之賦歛雖重而所以施於¶
百姓者常有慘怛忠利之意故民無怨讟州郡之事力¶
雖裕而所以勵士大夫者一皆禮義廉恥之維故吏少¶
貪汚又宋承唐之法分天下財賦為三曰上供曰送使¶
<pb:KR3k0043_WYG_106-31b>¶
曰留州然立法雖同而所以立法之意則異唐之法起¶
於中葉之後葢版籍隳廢體統陵夷藩方擅財賦以自¶
私而朝廷不知人主又多好殖私財節鎮刺史往往取¶
經常之賦以供内府之進奉上之人因而利之遂不復¶
能究其歲入之數而苟為是姑息之舉則其意出於私¶
也宋之法立於承平之時葢拊民以仁馭吏以禮而人¶
主未嘗有躭慾瀆貨之事雖内藏之蓄積常捐以助版¶
曹則州郡之財賦固宜其不必盡歸之京師又使為監¶
<pb:KR3k0043_WYG_106-32a>¶
司郡守者㕑傳支吾官給其費則不取之於民而因以¶
行寛裕之政則其意出於公也然此法沿襲既久得失¶
相半其得者則如前所云而其失者葢自中興以來朝¶
廷之經費日夥則不免於上供之外别立名色以取之¶
州郡如經總制月樁錢之類是也州郡之事力有限則¶
不免於常賦之外别立名色以取之百姓如斛面米頭¶
子錢之類是也葢其所以倚辦責成於州郡者以其元¶
有樁留之賦然有限之樁留不足以給無藝之徴取又¶
<pb:KR3k0043_WYG_106-32b>¶
其法立於倥偬之時州郡利源之厚薄事力之優劇不¶
能審訂斟酌而一槩取之故郡計優裕幸而長吏又得¶
廉幹之人則撙節奉上之外其餘力又可代輸下户之¶
逋懸對補無名之窠額若郡計凋敝不幸而長吏又值¶
貪庸之輩則經常之賦入不登於版曹而並縁之漁獵¶
已遍於閭閻矣愚嘗備論其事於經總制錢之末雖然¶
仁厚之澤所以著在人心者何也葢雖愧於取民有制¶
之事而每有視民如傷之心故奉行之者不敢亟疾所¶
<pb:KR3k0043_WYG_106-33a>¶
謂不從其令而從其意者是也雖不免季世徴歛之法¶
而能行之以士君子忠厚之心故䝉被者不見其苛嬈¶
所謂不任法而任人者是也¶
　　　歴代祿秩(四條/)　　　　　　章俊卿¶
吕氏云漢制三公號稱萬石其俸月各三百五十斛其¶
稱中二千石者月各百八十斛二千石者百二十斛此¶
二千石者百斛六百石者七十斛百石以下有㪷食佐¶
史之秩㪷食月俸十一斛佐史月俸八斛按范睢有㪷¶
<pb:KR3k0043_WYG_106-33b>¶
食以上之説吕不韋死其舎人六百石以上奪爵以此¶
攷之則漢之祿秩大率皆秦制其間少有增損則不可¶
知爾孟子論周室制祿自上農夫食九人積之孔子使¶
原思為宰與之粟九百而孟子為齊卿其祿十萬鍾然¶
則自古至於秦漢無不以糓粟制祿也荀綽晉百官表¶
注載後漢延平中中二千石月俸錢九千米七十二斛¶
真二千石月錢六千五百米三十六斛當殤帝之世百¶
官俸祿猶米多錢少况於古乎¶
<pb:KR3k0043_WYG_106-34a>¶
漢吏祿賦於民上自三公而下至百石吏吏祿各有差¶
其見於百官表之注者皆以榖計也至廣律則謂丞相¶
大将軍俸錢月六萬則漢祿榖多而錢少如貢禹拜諫¶
大夫秩八百石俸錢月九千二百又拜光祿大夫秩二¶
千石俸錢萬二千葢寛饒以太中大夫為司隸校尉俸¶
錢月數千當時亦不以為祿厚加之節臘有賜士大夫¶
足以養廉而無冒恥干利之態惟小官卑秩稍祿既薄¶
而賞賜不及焉則不能以自奉宣帝憫小吏之勤事於¶
<pb:KR3k0043_WYG_106-34b>¶
是益吏百石以下俸十五哀帝又益吏二百石以下俸¶
自是小吏稍稍優游至平帝時諸吏之初除者皆食半¶
俸滿一歲為真得食全俸此二千石以上致仕者三分¶
故祿以一與之大抵亦髙爵厚祿者損之耳光武中興¶
其千石以上減於西京舊制百六石以上增於舊秩故¶
西京千石月九十斛東京減為八十西京六百石六十¶
斛東京減為五十五則是光武之減吏祿乃所以益小¶
吏之俸也宣帝哀帝增三百石以下光武減六百石以¶
<pb:KR3k0043_WYG_106-35a>¶
上其損益之制不同要皆有補於小吏(右漢/祿秩)¶
唐職田變而為地又未幾而罷罷而又置職田公廨本¶
錢有俸有料有賜或年給季給月給日給春秋給其後¶
無事則增加軍興則半給其後愈增愈重天寳數倍於¶
開元大厯數倍於天寳建中又倍於大厯大厯中權臣¶
月俸有至九十萬者刺史亦至十萬自此以後大率外¶
官俸錢重於内官有自方鎮為八座至謂罷權有自左¶
丞貶歙州刺史家人恨降之晩(右唐/俸祿)¶
<pb:KR3k0043_WYG_106-35b>¶
祖宗留意養賢前代俸給未有實數也而今給以實數¶
前代俸給未有實錢也而今給以實錢者省官益俸見¶
於開寳優游養賢見於雍熙在祥符則加之在寳元則¶
不減之其為士大夫慮至悉也然此皆天子意也非臣¶
子自為身計也自元豐諸臣以省俸之名欺其君以增¶
俸之實豐其身寄錄官有俸錢職事官又有職錢所入¶
者厚矣以元豐之制比之元祐最為優異而奚以省言¶
也雖曰五品降為六品七品降為八品然此特章服爾¶
<pb:KR3k0043_WYG_106-36a>¶
議請減䕃及用舊品而又奚以省言也元祐稍減於元¶
豐而紹聖復沿於元豐其切於已計如此哉然此猶未¶
至於極也崇觀姦臣自奉過度俸錢職錢之外又有食¶
糧等錢有言之者則以減俸非治世事之説止之噫古¶
之制祿為天下公後之制祿為一己私竭膏血之私奉¶
溪壑之欲君子為之寒心焉中興以來一洗陋政其謂¶
増損得其道矣然甞攷祖宗之制可為後世者非一而¶
其大要有三一曰優小吏二曰優外臣三曰優故老選¶
<pb:KR3k0043_WYG_106-36b>¶
人之俸熙寧增之小官之俸紹興又增之非優小吏乎¶
小吏加優則廉節立矣均給外官職田見於慶厯按文¶
外官供給見於紹興非優外官乎外官加優則輕外之¶
患去矣淳化中致仕給半俸景佑中致仕給俸如分司¶
官非優故老乎故老加優則待賢之意篤而來者知勸¶
矣雖然上之所以待我者厚矣我之所以自待者宜如¶
何曰觀頤觀其自養也自求口實觀其自養也以溫飽¶
為念而從事於囊帛匱金舍爾靈龜觀我朶頤殆非所¶
<pb:KR3k0043_WYG_106-37a>¶
望於君子○所給俸劵請之於府在職奉使不肯廪給¶
天下未始無鄭公伊川也然不可謂皆鄭公伊川也自¶
出祿米以濟貧民自分俸錢以賑荒饑天下未始無扈¶
稱王居白也然不可謂皆扈稱王居白也(右宋/祿秩)¶
　　　論厚祿宜有限制　　　　　馬端臨¶
按孟獻子曰畜馬乘不察於雞豚伐冰之家不畜牛羊¶
百乘之家不畜聚歛之臣言公卿大夫既有俸廪不當¶
與民爭利也漢列侯封君食租税歲率户二百如千户¶
<pb:KR3k0043_WYG_106-37b>¶
之君則二十萬可謂富矣而復效富人廣畜田園如田¶
蚡以外戚為相奉邑歈食收多而且治宅甲諸第田園¶
極膏腴之類是也漢時亦曾為之制至晉武詔王公以¶
國為家京城不宜復有田宅欲為之限得古意矣然城¶
中有往來之地近郊有芻藁之田則似王制所謂湯沐¶
之地且所限止於京城則王戎所謂園田水碓周徧天¶
下者國未嘗為之限何耶¶
　　　隋户俸　　　　　　　　　隋　志¶
<pb:KR3k0043_WYG_106-38a>¶
開皇八年五月高熲奏諸州無課調處及課州管戶數¶
少者官人祿力乘前以來恒出隨近之州但判官本為¶
牧人役力理出所部請於所管户内計户徴税帝從之¶
先是京官及諸州並給公廨錢廻易生利以給公用至¶
十四年六月工部尚書安平郡公蘇孝慈等以為所在¶
官司因循往昔以公廨錢物出舉興生唯利是求煩擾¶
百姓敗壞風俗莫斯之甚於是奏皆給地以營農廻易¶
取利一皆禁止十七年十一月詔在京及在外諸司公¶
<pb:KR3k0043_WYG_106-38b>¶
廨在市廻易及諸處興生並聼之唯禁出舉收利云¶
　　　宋祠祿　　　　　　　　　宋　志¶
本朝先未有祠祿但有主管某宫某觀公事者皆大官¶
帶之真箇是主管本宫本觀御容之屬其他多只是監¶
當差遣雖甞為諫議官亦有為監當者如監船場酒務¶
之屬自王介甫更新法慮天下士大夫議論不合欲一¶
切彈擊罷黜又恐駭物論於是創為宫觀祠祿以待新¶
法異議之人然亦難得惟監司郡守以上眷禮優渥者¶
<pb:KR3k0043_WYG_106-39a>¶
方得之自郡守以下則盡送部中與監當差遣後來漸¶
輕今則又輕皆可以得之矣¶
　¶
　¶
　¶
　¶
　¶
　¶
<pb:KR3k0043_WYG_106-39b>¶
　¶
　¶
　¶
　¶
　¶
　¶
　¶
　稗編卷一百六¶
