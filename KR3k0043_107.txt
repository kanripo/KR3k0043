# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.203075
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百七
<pb:KR3k0043_WYG_107-1a>¶
欽定四庫全書¶
　稗編卷一百七　　　　　明　唐順之　撰¶
　　户五¶
　　　唐漕法　　　　　　　　　唐　志¶
唐都長安而闗中號稱沃野然其土地狹所出不足以¶
給京師備水旱故常轉漕東南之粟髙祖太宗之時用¶
物有莭而易贍水陸漕運嵗不過二十萬石故漕事簡¶
自髙宗已後嵗益増多而功利繁興民亦罹其弊矣初¶
<pb:KR3k0043_WYG_107-1b>¶
江淮漕租米至東都輸含嘉倉以車或䭾陸運至陜而¶
水行來逺多風波覆溺之患其失常十七八故其率一¶
斛得八斗為成勞而陸運至陜纔三百里率兩斛計庸¶
錢千緡送租者皆有水陸之直而河有三門底柱之險¶
顯慶元年苑西監禇朗議鑿三門山為梁可通陸運乃¶
發卒六千鑿之功不成其後將作大匠楊務廉又鑿為¶
棧以輓漕舟輓夫繫二䤨於胷而繩多絶輓夫輒墜死¶
則以逃亡報因繫其父母妻子人以為苦開元十八年¶
<pb:KR3k0043_WYG_107-2a>¶
宣州刺史裴耀卿朝集京師𤣥宗訪以漕事耀卿條上¶
便宜曰江南户口多而無征防之役然送租庸調物以¶
嵗二月至揚州入斗門四月已後始度淮入汴常苦水¶
淺六七月乃至河口而河水方漲須八九月水落始得¶
上河入洛而漕路多梗船檣阻隘江南之人不習河事¶
轉雇河師水手重為勞費其得行日少阻滯日多今漢¶
隋漕路瀕河倉廪遺迹可尋可於河口置武牢倉鞏縣¶
置洛口倉使江南之舟不入黄河黄河之舟不入洛口¶
<pb:KR3k0043_WYG_107-2b>¶
而河陽柏崖太原永豐渭南諸倉節級轉運水通則舟¶
行水淺則寓於倉以待則舟無停留而物不耗失此甚¶
利也𤣥宗初不省二十一年耀卿為京兆尹京師雨水¶
穀踊貴𤣥宗將幸東都復問耀卿漕事耀卿因請罷陜¶
陸運而置倉河口使江南漕舟至河口者輸粟於倉而¶
去縣官雇舟以分入河洛置倉三門東西漕舟輸其東¶
倉而陸運以輸西倉復以舟漕以避三門之水險𤣥宗¶
以為然乃於河隂置河隂倉河西置柏崖倉三門東置¶
<pb:KR3k0043_WYG_107-3a>¶
集津倉西置鹽倉鑿山十八里以陸運自江淮漕者皆¶
輸河隂倉自河隂西至太原倉謂之北運自太原倉浮¶
渭以實闗中𤣥宗大悦拜耀卿為黄門侍郎同中書門¶
下平章事兼江淮都轉運使益漕晉絳魏濮邢貝濟博¶
之租輸諸倉轉而入渭凡三嵗漕七百萬石省陸運傭¶
錢三十萬緡是時民乆不罹兵革物力豐富朝廷用度¶
亦廣不計道里之費而民之輸送所出水陸之直增以¶
函脚營窖之名民間傳言用斗錢運斗米其糜耗如此¶
<pb:KR3k0043_WYG_107-3b>¶
及耀卿罷相北運頗艱米嵗至京師纔百萬石二十五¶
年遂罷北運二十九年陜郡太守李齊物鑿砥柱為門¶
以通漕開其山顛為輓路燒石沃醯而鑿之然棄石入¶
河激水益湍怒舟不能入新門候其水漲以人輓舟而¶
上天子疑之遣宦者按視齊物厚賂使者還言便齊物¶
入為鴻臚卿以長安令韋堅代之兼水陸運使堅治漢¶
隋運渠起闗門抵長安通山東租賦乃絶㶚滻竝渭而¶
東至永豐倉與渭合又於長樂坡瀕苑墻鑿潭於望春¶
<pb:KR3k0043_WYG_107-4a>¶
樓下以聚漕舟堅因使諸舟各揭其郡名陳其土地所¶
産寳貨諸竒物於栿上先時民間唱俚歌曰得體紇那¶
邪其後得寳符於桃林於是陜縣尉崔成甫更得體歌¶
為得寳𢎞農野堅命舟人為吳楚服大笠廣袖芒屩以¶
歌之成甫又廣之為歌辭十闋自衣缺後緑衣錦半臂¶
紅抹額立第一船為號頭以唱集兩縣婦女百餘人鮮¶
服靚籹鳴鼓吹笛以和之衆艘以次輳樓下天子望見¶
大悦賜其潭名曰廣運潭是嵗漕山東粟四百萬石自¶
<pb:KR3k0043_WYG_107-4b>¶
裴耀卿言漕事進用者常兼轉運之職而韋堅為最其¶
後大盜起而天下匱矣肅宗末年史朝義兵分出宋州¶
淮運於是阻絶租庸鹽鐵泝漢江而上河南尹劉晏為¶
戸部侍郎兼句當度支轉運鹽鐵鑄錢使江淮粟帛繇¶
襄漢越商於以輸京師及代宗出陜州闗中空窘於是¶
盛轉輸以給用廣徳二年廢句當度支使以劉晏顓領¶
東都河南淮西江南東西轉運租庸鑄錢鹽鐵轉輸至¶
上都度支所領諸道租庸觀察使凡漕事亦皆決於晏¶
<pb:KR3k0043_WYG_107-5a>¶
晏即鹽利顧傭分吏督之隨江汴河渭所宜故時轉運¶
船繇潤州陸運至楊子斗米費錢十九晏命囊米而載¶
以舟減錢十五繇揚州距河隂斗米費錢百二十晏為¶
歇艎支江船二千艘毎船受千斛十船為綱毎綱三百¶
人篙工五十自揚州遣將部送至河隂上三門號上門¶
填闕船米斗減錢九十調巴蜀襄漢麻枲竹篠為綯挽¶
舟以朽索腐材代薪物無棄者未十年人人習河險江¶
船不入汴汴船不入河河船不入渭江南之運積揚州¶
<pb:KR3k0043_WYG_107-5b>¶
汴河之運積河隂河船之運積渭口渭船之運入太倉¶
嵗轉粟百一十萬石無升斗溺者輕貨自揚子至汴州¶
毎䭾費錢二千二百減九百嵗省十餘萬緡又分官吏¶
主丹陽湖禁引漑自是河漕不涸大厯八年以闗内豐¶
穰減漕十萬石度支和糴以優農晏自天寳末掌出納¶
監嵗運知左右藏主財穀三十餘年矣及楊炎為相以¶
舊惡罷晏轉運使復歸度支凡江淮漕米以庫部郎中¶
崔河圖主之及田悦李惟嶽李納梁崇義拒命舉天下¶
<pb:KR3k0043_WYG_107-6a>¶
兵討之諸軍仰給京師而李納田悦兵守渦口梁崇義¶
搤襄鄧南北漕引皆絶京師大恐江淮水陸轉運使杜¶
佑以秦漢運路出浚儀十里入琵琶溝絶蔡河至陳州¶
而合自隋鑿汴河官漕不通若導流培岸功用甚寡疏¶
鷄鳴岡首尾可以通舟陸行纔四十里則江湖黔中嶺¶
南蜀漢之粟可方舟而下繇白沙趨東闗歴潁蔡渉汴¶
抵東都無濁河泝淮之阻減故道二千餘里㑹李納將¶
李洧以徐州歸命淮路通而止貞元初闗輔宿兵米斗¶
<pb:KR3k0043_WYG_107-6b>¶
千錢太倉供天子六宫之膳不及十日禁中不能釀酒¶
以飛龍䭾負永豐倉米給禁軍陸運牛死殆盡徳宗以¶
給事中崔造敢言為能立事用為相造以江吳素嫉錢¶
穀諸使顓利罔上乃奏諸道觀察使刺史選官部送兩¶
税至京師廢諸道水陸轉運使及度支廵院江淮轉運¶
使以度支鹽鐵歸尚書省宰相分判六尚書事以戸部¶
侍郎元琇判諸道鹽鐵𣙜酒侍郎吉中孚判度支諸道¶
兩税増江淮之運浙江東西嵗運米七十五萬石復以¶
<pb:KR3k0043_WYG_107-7a>¶
兩税易米百萬石江西湖南鄂岳福建嶺南米亦百二¶
十萬石詔浙江東西節度使韓滉淮南節度使杜亞運¶
至東西渭橋倉諸道有鹽鐵處復置廵院嵗終宰相計¶
課最崔造厚元琇而韓滉方領轉運奏國漕不可改帝¶
亦雅器滉復以為江淮轉運使元琇嫉其剛不可共事¶
因有隙琇稱疾罷而滉為度支諸道鹽鐵轉運使於是¶
崔造亦罷滉遂劾琇常餫米淄青河中而李納懐光倚¶
以構叛貶琇雷州司戸叅軍尋賜死是時汴宋節度使¶
<pb:KR3k0043_WYG_107-7b>¶
春夏遣官監汴水察盜灌溉者嵗漕經底柱覆者幾半¶
河中有山號米堆運舟入三門雇平陸人為門匠執標¶
指麾一舟百日乃能上諺曰古無門匠墓謂皆溺死也¶
陜虢觀察使李泌益鑿集津倉山西逕為運道屬于三¶
門倉治上路以回空車費錢五萬緡下路減半又為入¶
渭船方五板輸東渭橋太倉米至凡百三十萬石遂罷¶
南路陸運其後諸道鹽鐵轉運使張滂復置江淮廵院¶
李巽為諸道轉運鹽鐵使自劉晏後江淮米至渭橋寖¶
<pb:KR3k0043_WYG_107-8a>¶
減矣至巽乃復如晏之多初揚州疏太子港陳登塘凡¶
三十四陂以益漕河輒復堙塞淮南節度使杜亞乃濬¶
渠蜀岡疏句城湖愛敬陂起隄貫城以通大舟河益痺¶
水下走淮夏則舟不得前節度使李吉甫築平津堰以¶
洩有餘防不足漕流遂通然漕益少江淮米至渭橋者¶
纔二十萬斛諸道鹽鐵轉運使盧坦糴以備一嵗之費¶
而漕米亡耗於路頗多刑部侍郎王播代坦建議米至¶
渭橋五百石亡五十石者死其後判度支皇甫鎛議萬¶
<pb:KR3k0043_WYG_107-8b>¶
斛亡三百斛者償之千七百斛者流塞下過者死盜十¶
斛者流三十斛者死而覆船敗輓至者不得十之四五¶
部吏舟人相挾為奸榜笞號苦之聲聞於道路禁錮連¶
嵗赦下而獄死者不可勝數其後貸死刑流天徳五城¶
人不畏法運米至者十亡七八鹽鐵轉運使栁公綽請¶
如王播議加重刑大和初嵗旱河涸掊沙而進米多耗¶
抵死甚衆不待覆奏秦漢時故漕興成堰東達永豐倉¶
咸陽縣令韓遼請疏之自咸陽抵潼闗三百里可以罷¶
<pb:KR3k0043_WYG_107-9a>¶
車輓之勞宰相李固言以為非時文宗曰茍利於人隂¶
陽拘忌非朕所顧也議遂決堰成罷輓車之牛以供農¶
耕闗中頼其利凡漕達于京師而足國用者大略如此¶
　　　宋漕法(附論轉/般直逹)　　　　　　宋　志(後同/)¶
漕運宋都大梁有四河以通漕運曰汴河曰黄河曰惠¶
民河曰廣濟河而汴河所漕為多太祖起兵間有天下¶
懲唐季五代藩鎮之禍蓄兵京師以成彊幹弱支之勢¶
故於兵食為重建隆以來首浚三河令自今諸州嵗受¶
<pb:KR3k0043_WYG_107-9b>¶
稅租及筦𣙜貨利上供物帛悉官給舟車輸送京師毋¶
役民妨農開寳五年率汴蔡兩河公私船運江淮米數¶
十萬石以給兵食是時京師嵗費有限漕事尚簡至太¶
平興國初兩浙既獻地嵗運米四百萬石所在雇民挽¶
舟吏竝縁為奸運舟或附載錢帛雜物輸京師又回綱¶
轉輸外州主藏吏給納邀滯於是擅貿易官物者有之¶
八年乃擇幹彊之臣在京分掌水陸路發運事凡一綱¶
計其舟車役人之直給付至綱吏雇募舟車到發財貨¶
<pb:KR3k0043_WYG_107-10a>¶
出納竝闗報而催督之自是調發邀滯之弊遂革初荆¶
湖江浙淮南諸州擇部民髙貲者部送上供物民多質¶
魯不能檢御舟人舟人侵盜官物民破産不能償乃詔¶
牙吏部送勿復擾民大通監輸鐵尚方鑄兵器鍛錬用¶
之十裁得四五廣南貢藤去其粗者斤僅得三兩遂令¶
鐵就冶郎淬治之藤取堪用者無使負重致用以勞民¶
力汴河挽舟卒多饑凍太宗令中黄門求得百許人藍¶
縷枯瘠詢其故乃主糧吏率取其口食帝怒捕鞫得實¶
<pb:KR3k0043_WYG_107-10b>¶
斷腕殉河上三日而後斬之押運者杖配商州雍熈四¶
年併水陸路發運為一司主綱吏卒盜用官物及用水¶
土雜糅官米故毁敗舟船致況溺者棄市募告者厚賞¶
之山河平河實因灘磧風水所敗以收救分數差定其¶
罪端拱元年罷京城水陸發運以其事分𨽻排岸司及¶
下卸司先是四河所運未有定制太平興國六年汴河¶
嵗運江淮米三百萬石菽一百萬石黄河粟五十萬石¶
菽三十萬石恵民河粟四十萬石菽二十萬石廣濟河¶
<pb:KR3k0043_WYG_107-11a>¶
粟十二萬石凡五百五十二萬石非水旱蠲放民租未嘗¶
不及其數江南淮南兩浙荆湖路租糴於真揚楚泗州¶
置倉受納分調舟船泝流入汴以達京師置發運使領¶
之諸州錢帛雜物運器上供亦如之陜西諸路菽粟自¶
黄河三門沿流入汴以達京師亦置發運司領之粟帛¶
自廣濟河而至京師者京東之十七州由石塘惠民河¶
而至京師者陳潁許蔡光夀六州皆有京朝官廷臣督¶
之河北衛州東北有御河達乾寧軍其運物亦廷臣主¶
<pb:KR3k0043_WYG_107-11b>¶
之廣南金銀香藥犀象百貨陸運至䖍州而後水運川¶
益諸州金帛及租市之布自劔門列傳置分輦負擔至¶
嘉州水運達荆南自荆南遣綱吏運送京師江湖上供¶
米舊轉運使以本路綱輸真楚泗州轉般倉載鹽以歸¶
舟舟還其郡卒還其家汴州詣轉般倉運米輸京師嵗¶
摺運者四河冬涸舟卒亦還營至春復集名曰放凍卒¶
得番休逃亡者少汴船不渉江路無風波沉溺之患後¶
發運使權益重六路上供米團綱發船不復委夲路獨¶
<pb:KR3k0043_WYG_107-12a>¶
専其任文移坌併事目繁夥不能檢察操舟者賕諸吏¶
得詣富饒郡市賤貿貴以趨京師自是江汴之舟混轉¶
無辨挽舟卒有終身不還其家老死河路者籍多空名¶
漕事大敝皇祐中發運使許元奏近嵗諸路因循糧綱¶
法壊遂令汴綱至冬出江為他路轉漕兵不得息宜敕¶
諸路增船載米輸轉般倉充嵗計如故事於是牟利者¶
多不以元說為然詔如元奏乆之諸路綱不集嘉祐三¶
年下詔切責有司以格詔不行及發運使不能總綱條¶
<pb:KR3k0043_WYG_107-12b>¶
轉運使不能幹嵗入預敕江淮兩浙轉運司期以朞年¶
各造船補卒團夲路綱自嘉祐五年汴船不得復出江¶
至期諸路船猶不足汴船既不至江外江外船不得至¶
京師失商販之利而汴船工卒訖各坐食恒苦不足皆¶
盜毁船材易錢自給船愈壊而漕額愈不及矣論者初¶
欲漕卒得歸息而近嵗汴船多傭丁夫毎船卒不過一¶
二人至冬當留守船實無得歸息者時元罷已乆後至¶
者數奏請出汴船執政不許治平三年始詔出汴船七¶
<pb:KR3k0043_WYG_107-13a>¶
十綱未㡬皆出江復故是時漕運吏卒上下共為侵盜¶
貿易甚則託風水沉没以滅迹官物陷折嵗不減一十¶
萬斛熈寕二年薛向為江淮等路發運使始募客舟與¶
官舟分運互相檢察舊弊仍去嵗漕常數既足募商舟¶
運至京師者又二十六萬餘石而未巳請充明年嵗計¶
之數三司使吳充言宜自明年減江淮漕米二百萬石¶
令發運司易輕貨二百萬緡計五年所得無慮緡錢千¶
萬轉儲三路平糴僃邊王安石謂驟變米二百萬石米¶
<pb:KR3k0043_WYG_107-13b>¶
必&ZX-111ee4;賤驟致輕貨二百萬貫貨必&ZX-111ee4;貴當令發運司度¶
米貴州郡折錢變為輕貨儲之河東陜西要便州軍用¶
常平法糶糴為便詔如安石議七年京東路察訪鄧潤¶
甫等言山東沿海州郡地廣豐嵗則穀賤募人為海運¶
山東之粟可轉之河朔以助軍食詔京東河北路轉運¶
司相度卒不果行紹聖二年置汴綱通作二百綱在部¶
進納官銓試不中者注押上供糧斛不用衙前土人軍¶
將未㡬復募土人押諸路綱如故(轉般自熈寕以来其/法始變嵗運六百萬)¶
<pb:KR3k0043_WYG_107-14a>¶
(石給京師外諸倉常有餘蓄州郡告歉則折收上價謂/之額觓計夲州嵗額以倉儲代輸京師謂之代發復於)¶
(豐熟以中價收糴榖賤則官糴不至傷農饑歉則納錢/民以為便本錢嵗増兵食有餘崇寕初蔡京為相始求)¶
(羨財以供侈用費所親胡師文為發運使以糴本數百/萬緡充獻入為户部侍郎來者効尤時有進獻而本錢)¶
(竭矣本錢既竭不能増糴而儲積空矣儲積既空無可/代發而輸般之法壊矣崇寜三年戸部尚書曽孝廣言)¶
(往年南自真州江岸北至楚州淮堤以堰瀦水不通重/船般剥勞費遂於堰旁置轉般倉受逐州所輸更用運)¶
(河船載之入汴以達京師雖免推舟過堰之勞然侵盜/之弊由此而起天聖中發運使方仲荀奏請度真楚州)¶
(堰為水牐自是東南金帛茶布之類直至京師惟六路/上供斛斗猶循用轉般法吏卒糜費與在路折閱動以)¶
(萬數欲將六路上供斛斗竝依東南雜運直至京師或/南京府界卸納庶免侵盜乞貸之弊自是六路郡縣各)¶
<pb:KR3k0043_WYG_107-14b>¶
(認嵗額雖湖南北至逺處亦直抵京師號直達綱豐不/加糴歉不代發方綱米之來立法峻甚船有損壊所至)¶
(修整不得踰時州縣欲其速過但令供狀以錢給之沿/流鄉保悉致騷擾公私横費百出又鹽法已壊廻舟無)¶
(所得舟人逃散船亦隨壊本法盡廢大觀三年詔直達/綱自來年並依舊法復令轉般政和二年復行直達綱)¶
(毀折轉般諸倉譚稹上言祖宗建立真楚泗州轉般倉/一以備中都緩急二以防漕渠阻節三則綱船裝發資)¶
(次運行更無虚日自其法廢河道日益淺澁遂致中都/糧儲不繼淮南三轉般倉不可不復乞自泗州為始次)¶
(及真楚既有瓦木順流而下不甚勞費俟嵗豐計置儲/蓄立法轉般淮南路轉運判官向子諲奏轉般之法寓)¶
(平糴之意江湖有米可糴於真兩浙有米可糴於揚宿/亳有麥可糴於泗坐視六路豐歉有不登處則以錢折)¶
(斛發運司得以斡旋之不獨無嵗額不足之憂因可以/寛民力運渠旱乾則有汴口倉今所患者向來糴本嵗)¶
<pb:KR3k0043_WYG_107-15a>¶
(五百萬緡支移殆盡宣和五年乃降度牒及香鹽鈔各/一百萬貫令均糴斛斗専備轉般江西轉運判官蕭序)¶
(辰言轉般道里不加逺而人力不勞卸納年豐可以廣/糴厚積以待中都之用自行直達道里既逺情弊尤多)¶
(如大江東西荆湖南北有終嵗不能行一運者有押米/萬石欠七八千石有抛失舟船兵稍逃散十不存一二)¶
(者折欠之弊生於稽㽞而沿路官司多端阻節至有一/路漕司不自置舟船截㽞他路回綱尤為不便詔發運)¶
(司措/置)¶
　　　宋邉運¶
河北河東陜西三路租稅薄不足以供兵費屯田營田¶
嵗入無㡬糴買入中之外嵗出内藏庫金帛及上京𣙜¶
<pb:KR3k0043_WYG_107-15b>¶
貨務緡錢皆不翅數百萬選使臣軍大將河北船運至¶
乾寕軍河東陜西船運至河陽措置陸運或用鋪兵廂¶
軍或發義勇保甲或差雇夫力車載䭾行隨道路所宜¶
河北地里差近西路回逺又渉磧險運致甚艱熈寕六¶
年詔鄜延路經畧司支封樁錢於河東買槖䭾三百運¶
沿邊糧草元豐四年河東轉運司調夫萬一千人隨軍¶
坊郭上戸有差夫四百人者其次一二百人願出驢者¶
三驢當五夫五驢别差一夫驅喝一夫雇直約三十千¶
<pb:KR3k0043_WYG_107-16a>¶
以上一驢約八千加之期㑹迫趣民力不能勝軍湏調¶
發煩擾又多不急之務如絳州運棗千石徃麟府毎石¶
止直四百而雇直乃約費三十緡涇原路轉運判官張¶
大寕言餽運之策莫若車便自熈河至磨&ZX-111051;口皆大川¶
通車無碍自磨&ZX-111051;至兠嶺下道路亦然嶺以北即山險¶
少水車乘難行可就嶺南相地利建一城砦使大車自¶
鎮戎軍載糧草至彼隨軍馬所在以軍前夫畜徃来短¶
運更於中路量度逺近以遣回空夫築立小堡應接如¶
<pb:KR3k0043_WYG_107-16b>¶
此則省民力之半神宗嘉之京西轉運司調均鄧州夫¶
三萬毎五百人差一官部押赴鄜延饋運其夲路程途¶
日支錢米外轉運司計自入陜西界至延州程數日支¶
米錢三十柴菜錢十文竝先併給陜西都轉運司於諸¶
州差雇車乘人夫所過州交界人日支米二升錢五十¶
至沿邊止運糧出界止差廂軍六年詔熈河蘭㑹經畧¶
制置司計置蘭州人萬馬二千般運糧草於次路州縣¶
運剗刮官私槖駞二千與經制司自熈河摺運事力不¶
<pb:KR3k0043_WYG_107-17a>¶
足發義勇保甲給河東陜西邊用非機速者竝作小綱¶
數排日逓送大觀二年京畿都轉運使吳擇仁言西輔¶
軍糧發運司嵗揆八萬石貼助於滎澤下卸至州尚四¶
五十里擺置車三鋪毎鋪七十人月可運八千四百石¶
所運漸多據數增添鋪兵靖康元年十月詔曰一方用¶
師數路調發軍功未成民力先困京西運糧毎名六斗¶
用錢四十貫陜西運糧民間倍費百餘萬緡聞之駭異¶
今嵗四方豐稔粒米狼戾但可逐處增價收糴不得輕¶
<pb:KR3k0043_WYG_107-17b>¶
般運以稱恤民之意若般綱水運及諸州支移之類仍¶
舊三路陸運以給兵費大略如此¶
　　　元漕法　　　　　　　　　元　志¶
元自世祖用巴延之言嵗漕東南粟由海道以給京師¶
始自至元二十年至于天厯至順由四萬石以上増而¶
為三百萬以上其所以為國計者大矣歴嵗既乆弊日¶
以生水旱相仍公私俱困疲三省之民力以充嵗運之¶
恒數而押運監臨之官與夫司出納之吏恣為貪黷脚¶
<pb:KR3k0043_WYG_107-18a>¶
價不以時給收支不得其平船戸貧乏耗損益甚兼以¶
風濤不測盜賊出没剽刼覆亡之患自仍改至元之後¶
有不可勝言者矣由是嵗運之數漸不如舊至正元年¶
益以河南之粟通計江南三省所運止得二百八十萬¶
石二年又令江浙行省及中正院財賦總管府撥賜諸¶
人寺觀之糧盡數起運僅得二百六十萬石而已及汝¶
潁倡亂湖廣江右相繼陷没而方國珍張士誠竊據浙¶
東西之地雖縻以好爵資為藩屏而貢賦不供剥民以¶
<pb:KR3k0043_WYG_107-18b>¶
自奉於是海運之舟不至京師者積年矣至十九年朝¶
廷遣兵部尚書巴延特穆爾戸部尚書齊履亨徴海運¶
于江浙由海道至慶元抵杭州時達實特穆爾為江浙¶
行中書省丞相張士誠為太尉方國珍為平章政事詔¶
命士誠輸粟國珍具舟達實特穆爾總督之既達朝廷¶
之命而方張互相猜疑士誠慮方氏載其粟而不以輸¶
于京也國珍恐張氏掣其舟而因乗虛以襲己也巴延¶
特穆爾白于丞相正辭以責之巽言以諭之乃釋二家¶
<pb:KR3k0043_WYG_107-19a>¶
之疑克濟其事先率海舟俟于嘉興之&ZX-1117e8;浦而平江之¶
粟展轉以達杭之石墩又一舍而後抵&ZX-1117e8;浦乃載于舟¶
海灘淺澁躬履艱苦粟之載于舟者為石十有一萬二¶
十年五月赴京是年秋又遣戸部尚書王宗禮等至江¶
浙二十一年五月運糧赴京如上年之數九月又遣兵¶
部尚書徹辰布哈侍郎韓祺徃徴海運一百萬石二十¶
二年五月運糧赴京視上年之數僅加二萬而已九月¶
遣戸部尚書托歡徹爾兵部尚書特穆爾至江浙二¶
<pb:KR3k0043_WYG_107-19b>¶
十三年五月仍運糧十有三萬石赴京九月又遣戸部¶
侍郎博羅特穆爾監丞賽音布哈徃徴海運士誠託辭¶
以拒命由是東南之粟給京師者遂止於是嵗云¶
元海運自朱清張瑄始嵗運江淮米三百餘萬石以給¶
元京四五月南風至起運得便風十數日即抵直沽交¶
卸朝廷以二人之功立海運萬戸府以官之賜鈔印聽¶
其自印鈔色比官造加黒印朱加紅富既埒國慮其為¶
變以法誅之而海運自後嵗以為常及張九四據有浙¶
<pb:KR3k0043_WYG_107-20a>¶
西而海道又有方國珍運道遂梗而國已不國矣¶
　　　朱清張瑄海運(三條/)¶
宋季年羣亡頼子相聚乘舟鈔掠海上朱清張瑄最為¶
雄長隂勒部曲曹伍之當時海濵沙民富家以為苦¶
崇明鎮特甚清嘗傭楊氏夜殺楊氏盜妻子貨財去若¶
捕急輒引舟東行三日夜到沙門島又東北過髙句麗¶
水口見文登夷維諸山又北見燕山與碣石往来若風¶
與鬼影迹不可得稍緩則復来亡慮十五六返私念南¶
<pb:KR3k0043_WYG_107-20b>¶
北海道此故徑且不逢淺角識之杭吳明越楊楚與幽¶
薊萊密遼鮮俱岸大海固舟航可通相傳朐山海門水¶
中流積堆淤江沙其長無際浮海者以竿料淺深此淺¶
生角故曰料角明不可度越云廷議兵方興請事招懐¶
奏可清瑄即日來以吏部侍郎左選七資最下一等授¶
之令部其徒屬為防海義民𨽻提刑節制水軍江南既¶
内附二人者從宰相入見授金符千戸時方輓漕東南¶
供京師運河隘淺不容大舟不能百里五十里輒為堰¶
<pb:KR3k0043_WYG_107-21a>¶
瀦水又絶江淮遡泗水呂梁彭城古稱險處㑹通河未¶
鑿東阿茌平道中車運三百里轉輸艱而糜費重二人¶
者建言海漕事試之良便至元十九年也上方注意嚮¶
之初年不過百萬石後乃至三百萬石二人者父子致¶
位宰相弟姪甥壻皆大官田園宅館徧天下庫藏倉庾¶
相望巨艘大船帆交蕃夷中輿騎塞隘門巷左右僕從¶
皆佩於菟金符為萬戸千戸累爵積貲意氣自得二人¶
者既滿盈父子同時夷戮殆盡没貲産縣官黨與家破¶
<pb:KR3k0043_WYG_107-21b>¶
禁錮大徳六年冬也　國朝(元/也)海運糧儲自朱清張瑄¶
始以為古来未嘗有此按杜工部詩出塞云漁陽豪俠¶
地擊鼓吹笙竽雲帆轉遼海粳稻來東吳又昔游云幽¶
燕盛用武供給亦勞哉吳門持粟帛汎海淩蓬萊如此¶
則唐時已有海運矣朱張特舉行耳(俱輟/耕録)　海運之道¶
其初也自平江劉家港今在蘇州府崑山縣太倉入海¶
至海門縣界開洋月餘始抵成山計其水程自上海至¶
楊村馬頭凡一萬三千三百五十里最後千戸殷明略¶
<pb:KR3k0043_WYG_107-22a>¶
者又開新道從劉家港至崇明州三沙放洋向東行入¶
黑水大洋取成山轉西至劉家島又至登州沙門於萊¶
州大洋入界河當舟行風信有時自浙西至京師不過¶
旬日而已(元食/貨志)¶
　　　紀賑恤(荒政/)　　　　　　　宋　志¶
賑恤水旱蝗螟饑疫之災治世所不能免然必有以待¶
之周官以荒政十有二聚萬民是也宋之為治一本於¶
仁厚凡賑貧恤患之意視前代尤為切至諸州嵗歉必¶
<pb:KR3k0043_WYG_107-22b>¶
發常平惠民諸倉粟或平價以糶或貸以種食或直以¶
賑給之無分於主客戸不足則遣使馳傳發省倉或轉¶
漕粟於他路或募富民出錢粟酬以官爵勸諭官吏許¶
書厯為課若舉放以濟貧乏者秋成官為理償又不足¶
則出内藏或奉宸庫金帛鬻祠部度僧牒東南則留發¶
運司嵗漕米或數十萬石或百萬石濟之賦租之未入¶
入未備者或縱不取或寡取之或倚閣以湏豐年寛逋¶
負休力役賦入之有支移折變者省之應給蠶鹽若和¶
<pb:KR3k0043_WYG_107-23a>¶
糴及科率追呼不急妨農者罷之薄闗市之征鬻牛者¶
免算運米舟車除沿路力勝錢利有可與民共者不禁¶
水鄉則蠲蒲魚果蓏之税選官分路廵撫緩囚繫省刑¶
罰饑民刼囷窖者薄其罪民之流亡者闗津毋責渡錢¶
道京師者諸城門賑以米所至舍以官第或寺觀為淖¶
糜食之或人日給糧可歸業者計日併給遣歸無可歸¶
者或賦以閒田或聽𨽻軍籍或募少壯興修工役老疾¶
幼弱不能存者聴官司收養水災州縣具船栰拯民置¶
<pb:KR3k0043_WYG_107-23b>¶
之水不到之地運薪糧給之因饑役若壓溺死者官為¶
埋祭壓溺死者加賜其家錢粟京師苦寒或物價翔踊¶
置塲出米及薪炭裁其價予民前後率以為常蝗為害¶
又募民撲捕易以錢粟蝗子一升至易菽粟三升或五¶
升詔州郡長吏優恤其民間遣内侍存問戒監司俾察¶
官吏之老疾罷愞不任職者熈寕二年賜判北京韓琦¶
詔曰河北嵗比不登水溢地震方春東作民携老幼棄¶
田廬日流徙于道中夜以興慘怛不安其經制之方聽¶
<pb:KR3k0043_WYG_107-24a>¶
便宜從事有可以左右吾民者宜為朕撫輯而賑全之¶
毋使後時以重民困而王安石秉政改貸糧法而為借¶
助移常平廣惠倉錢斛而為青苖皆令民出息言不便¶
者輒得罪而民遂不&ZX-111dd0;生又詔賣天下廣惠倉田自是¶
先朝良法美意所存無幾哲宗雖詔復廣惠倉既而章¶
惇用事又罷之賣其田如熈寧法常平量留錢斛不足¶
以供賑給義倉不足又令通一路兑撥於是紹聖大觀¶
之間直給空名告敕補牒賜諸路政日以隳民日以困¶
<pb:KR3k0043_WYG_107-24b>¶
而宋業遂衰崇寧初蔡京當國置居養院安濟坊給常¶
平米厚至數倍差官卒充使令置火頭具飲膳給以衲¶
衣絮被州縣奉行過當或具帷帳雇乳母女使糜費無¶
藝不免率歛貧者樂而富者擾矣淳熈八年浙東提舉¶
朱熹言乾道四年民艱食熹請於府得常平米六百石¶
賑貸夏受粟於倉冬則加息計米以償自後隨年歛散¶
歉蠲其息之半大饑即盡蠲之凡十有四年得息米造¶
倉三間及以元數六百石還府見儲米三千一百石以¶
<pb:KR3k0043_WYG_107-25a>¶
為社倉不復收息毎石只收耗米三升以故一鄉四五¶
十里間雖遇㓙年人不缺食請以是行於倉司時陸九¶
淵在敕令局見之歎曰社倉幾年矣有司不復舉行所¶
以逺方無知者遂編入賑恤嘉定末真德秀帥長沙行¶
之㓙年饑嵗人多頼之然事乆而弊或移用而無可給¶
或拘催無異正賦良法美意胥此焉失端平元年六月¶
臣僚奏建陽邵武羣盜嘯聚變起於上戸閉糴若專倚¶
兵威以圖殄滅固無不可然振救之政一切不講饑饉¶
<pb:KR3k0043_WYG_107-25b>¶
所迫恐人懐等死之心附之者日衆欲望朝廷厲兵選¶
士盪定已竊發之寇發粟賑饑懐来未從賊者之心庶¶
人知避害賊勢自孤可一舉而滅矣此成周荒政散利¶
除盜之説也¶
　　　論荒政　　　　　　　　　吕祖謙¶
東萊吕氏曰荒政條目始於黎民阻饑舜命棄為后稷¶
播時百穀其詳見於生民之詩到得後来如所謂禹之¶
水湯之旱民無菜色(荀子禹十年水湯七年/旱而天下無菜色者)其荒政制¶
<pb:KR3k0043_WYG_107-26a>¶
度不可攷及至成周自大司徒以荒政十有二聚萬民¶
(周禮地官大司徒以荒政十有二聚/萬民一曰散利二曰薄征三曰緩刑)其詳又始錯見於¶
六官之書然古者之所謂荒政以三十年之通制國用¶
則有九年之蓄(出禮記/王制)遇嵗有不登為人主者則貶損¶
減省喪荒之式見於小行人之官札喪凶荒厄窮為一¶
書(周禮/秋官)當時天下各自有廪藏所遇凶荒則賑發濟民¶
而已當時措置與後世不同所謂移民平糴皆後世措¶
置且自周論之太宰以九式均節物用三曰喪荒之式¶
<pb:KR3k0043_WYG_107-26b>¶
又遺人掌縣鄙之委積以待凶荒而大司徒又以薄征¶
散利凡諸侯莫不有委積以待凶荒凶荒之嵗為符信¶
發粟賑饑而已當時歛散輕重之式未嘗講侯甸采衛¶
皆有饋遺不至於穀價翔踴如弛張斂散之權亦不曾¶
講惟到春秋戰國王政既衰秦饑乞糴于晋魯饑乞糴¶
于齊(出左/傳)嵗一不登則乞糴於鄰國所謂九年之制度¶
已自敗壊見管子輕重一篇無慮百千言不過君民互¶
相攘奪收其權於君上已非君道所謂荒政一變為歛¶
<pb:KR3k0043_WYG_107-27a>¶
散輕重先王之制因壊到後来歛散輕重之權又不能¶
操所以啟姦民幸凶年以謀禍害民轉死於溝壑至此¶
一切急迫之政五代括民粟不出粟者死與歛散輕重¶
之法又殆數等大抵其法愈壊則其術愈粗論荒政古¶
今不同且如移民易粟孟子特指為茍且之政已非所¶
以為王道秦漢以下却謂之善政漢武帝詔令水潦移¶
於江南方下巴蜀之粟致之江陵(本紀元鼎/二年詔)唐西都至¶
嵗不登闗中之粟不足以供萬乘荒年則幸東都自髙¶
<pb:KR3k0043_WYG_107-27b>¶
祖至明皇不特移民就粟其在髙宗時且有逐糧天子¶
之語後來𤣥宗溺於可安不出長安(並出/通鑑)以此論之時¶
節不同孟子所謂茍且之政乃後世所謂善政且三十¶
年之通制國用須必世百年而可行亦未易及此後之¶
有志之士如李悝之平糴法非先王之政豐年收之甚¶
賤凶年出之賑饑此又思其次之良規到得平糴之政¶
不講一切趣辨之政君子不幸遇凶荒之年不得已而¶
講要之非常行使平糴之法常行則穀價不貴四民各¶
<pb:KR3k0043_WYG_107-28a>¶
安其居不至於流散各可以自生養至於移民移粟不¶
過於饑殍之養養之而已若設糜粥其策又其下者(王/莽)¶
(末年民愈貧困常苦枯旱榖價翔貴北邊及青徐地人/相食雒陽以束米石二千莽遣三公將軍開東方諸倉)¶
(賑貸窮乏又分遣大夫謁者教民煑水為酩酩不可食/流民入闗者數十萬人置養贍宫以廪之吏盜其廪饑)¶
(死者十/七八)大抵荒政統而論之先王有預備之政上也使¶
李悝之政修次也所在蓄積有可均處使之流通移民¶
移粟又次也咸無焉設糜粥最下也雖然如此各有差¶
等有志之士隨時理㑹便其民戰國之時要論三十年¶
<pb:KR3k0043_WYG_107-28b>¶
之通計此亦虚談則可以行平糴之法如漢唐坐視無¶
策則移民通財雖不及先王亦不得不論又不得已而¶
無糜粥之養隨所寓之時就上面措置得有法亦可大¶
抵論荒政統體如此今則所論可行者甚多試舉六七¶
條且如漢載粟入闗中無用傳(宣帝夲始四年嵗不登/民以車船載穀入闗毋)¶
(得用傳/出夲紀)後來販粟者免税此亦可行之法此法一行米¶
粟流通如後世勸民出粟散在鄉里以田里之民令豪¶
戸各出穀散而與之此一條亦可行又如富鄭公在青¶
<pb:KR3k0043_WYG_107-29a>¶
州處流民於城外所謂室廬措置種種有法當時寄居¶
游士分掌其事不以吏胥與於其間(富鄭公自鄆移青/㑹河朔大水民流)¶
(京東公以為從来拯救當聚之州縣人既猥多倉廪不/能供散以粥飯欺弊百端由此人多饑死死者氣薰蒸)¶
(疾疫隨起居人亦致病弊是時方春野有青菜公出榜/要路令饑民散入村落擇所部豐稔者三州勸民出粟)¶
(得十五萬斛益以官廪隨所在貯之各因坊村擇寺廟/及公私空屋又因山巖為窟室以處流民富民不得陂)¶
(澤之利分遣寄居閒官往主其事間有健吏募流民中/有曾為吏胥走𨽻者皆給其食令供簿書給納守禦之)¶
(役借民倉以貯擇地為塲掘溝為限與流民約三日一/支出納之詳一如官府公推其法於境内吏之所至手)¶
(書酒炙之饋日至人人忻戴為之盡力比麥熟人給路/糧遣歸餓死者無幾為大塜𦵏之謂之叢塜其間彊壯)¶
<pb:KR3k0043_WYG_107-29b>¶
(堪為禁卒者募得數千人奏乞掇充諸/軍自是天下流民處多以青州為法)又如趙清獻公¶
在㑹稽不減穀價四方商賈輻輳(出言行録熈寕中以/大資政知越州兩浙)¶
(旱蝗米價踴貴餓死者十五六諸州皆榜衢路禁人増/米價公獨榜衢路令有米者増價糶之於是諸州米商)¶
(輻輳詣越米價更/賤民無餓死者)此一條亦是可行之法凡六七條皆¶
近時可舉而行者自此推之不止六七條亦見歴世大¶
綱湏要㕘酌其宜於今者大抵天下事雖古今不同可¶
行之法古今皆施用得遍了今但則舉而措之而已今¶
所論荒政如平糴之政條目尤湏講求自李悝平糴至¶
<pb:KR3k0043_WYG_107-30a>¶
漢耿壽昌為常平倉元帝以後或廢或罷到宋朝遂為¶
定制仁宗之世韓魏公請罷鬻没官之田募人承佃為¶
廣惠倉散與鰥寡孤獨慶厯嘉祐間既有常平倉(國朝/淳化)¶
(三年置景徳三年於京西河北河東陜西淮南兩浙置/天禧四年詔益梓䕫州荆湖南北廣南東西路竝置)¶
又有廣惠廣濟倉賑恤所以仁宗徳澤洽於民三倉葢¶
有力至王荆公用事常平廣惠量可以支給盡糶轉以¶
為錢變而為青苖取三分之息百姓遂不聊生廣惠之¶
田賣盡(熈寜二年制置三司條例司言乞令河北京東/淮南轉運司施行常平廣惠倉出納乃預備之)¶
<pb:KR3k0043_WYG_107-30b>¶
(法廣惠倉斛斗除依律合支老疾乞丐人據數量苖其/餘並令常平倉監官通管一般轉易其兩倉見錢依陜)¶
(西出俵青苖錢例毎於夏秋未熟以前召人戸請領令/隨税送納觓斗内有願請夲色斛斗或納時價貴願納)¶
(見錢皆聼仍於京東淮南河西三路/先行此法措置四年詔賣廣惠倉田)雖得一時之利要¶
之竟無根底元祐間雖復章惇又繼之三倉又壞論荒¶
政者不得不詳攷¶
　　　救荒(二事/)　　　　　　　　羅大經¶
宋皇祐間吳中大饑范文正公領浙西乃縱民競渡與¶
僚佐日出燕湖上諭諸守以荒嵗價廉可大興土木於¶
<pb:KR3k0043_WYG_107-31a>¶
是諸寺工作鼎新又新倉厫吏舍日夜千夫監司劾奏¶
杭州不䘏荒政游宴興作傷財勞民公乃條奏所以如¶
此正欲發有餘之財以惠貧者使工技傭力之人皆得¶
仰食於公私不至轉徙填壑荒政之施莫此為大是嵗¶
惟杭饑而不害　近時莆陽一寺規建大塔工費鉅萬¶
或告侍郎陳正仲曰當此荒嵗寺僧剥歛民財興無益¶
之土木公為此邦之望盍白郡禁止之正仲笑曰子過¶
矣建塔之役寺僧能自為之乎莫非傭此邦之人為之¶
<pb:KR3k0043_WYG_107-31b>¶
也歛之於富饒之家散之於貧窶之輩是小民藉此以¶
得食而贏得一塔耳當此荒嵗惟恐僧之不為塔也子¶
廼欲禁之乎¶
　　　賑濟論　　　　　　　　　程　頤¶
不制民之産無儲蓄之備饑而後發廪以食之廪有竭¶
而饑者不可勝濟也今不暇論其夲救目前之死亡惟¶
有節則所及者廣常見今時州縣濟饑之法或給之米¶
豆或食粥飯来者與之不復有辨中雖欲辨之亦不能¶
<pb:KR3k0043_WYG_107-32a>¶
也穀貴之時何人不願得食倉廪既竭則殍死者在前¶
無以救矣數年前一親戚為郡守爱恤之心可謂至矣¶
鷄鳴而起親視俵散官吏後至者必責怒之於是流民¶
歌詠至者日衆未幾穀盡殍者滿道愚常憐其用心而¶
嗤其不善處事救饑者使之免死而已非欲其豐肥也¶
當擇寛廣之處宿戒使晨入至己則闔門不納午而後¶
與之食申而之給米者午即出日得一食則不死矣其¶
力自能營一食者皆不來矣比之不擇而與當活數倍¶
<pb:KR3k0043_WYG_107-32b>¶
之多也凡濟饑當分兩處擇羸弱者作稀粥早晩兩給¶
勿使至飽俟氣稍完然後一給第一先營廣居處切不¶
得令相枕籍如作粥須官貟親嘗恐生及入石灰不給¶
浮浪無此理也平日當禁游惰至其饑餓哀矜之一也¶
　　　隋常平倉　　　　　　　　隋　志¶
開皇五年工部尚書襄陽縣公長孫平奏曰古者三年¶
耕而餘一年之積九年作而有三年之儲雖水旱為災¶
而人無菜色皆由勸導有方蓄積先備故也去年亢陽¶
<pb:KR3k0043_WYG_107-33a>¶
闗内不熟陛下哀愍黎元甚於赤子運山東之粟置常¶
平之官開發倉廩普加振賜少食之人莫不豐足鴻恩¶
大徳前古未比其強宗富室家道有餘者皆競出私財¶
逓相賙贍此乃風行草偃從化而然但經國之理須存¶
定式於是奏令諸州百姓及軍人勸課當社共立義倉¶
收穫之日隨其所得勸課出粟及麥於當社造倉窖貯¶
之即委社司執帳檢校毎年收積勿使損敗若時或不¶
熟當社有饑饉者即以此穀賑給自是諸州儲峙委積¶
<pb:KR3k0043_WYG_107-33b>¶
其後義倉貯在人間多有費損十五年詔曰夲置義倉¶
止防水旱百姓之徒不思乆計輕爾費損於後乏絶又¶
北境諸州異於餘處雲夏長靈鹽蘭豐鄯涼甘𤓰等州¶
所有義倉雜種竝納夲州若人有旱儉少糧先給雜種¶
及逺年粟十六年正月又詔秦疊成康武文芳宕旭洮¶
岷渭紀河廓豳隴涇寕原敷丹延綏銀扶等州社倉並¶
於當縣安置二月又詔社倉准上中下三等税上戸不¶
過一石中戸不過七斗下户不過四斗¶
<pb:KR3k0043_WYG_107-34a>¶
　　　宋常平義倉　　　　　　　林　駉¶
古今捄荒之策多矣成周都鄙委積之政上也漢唐常¶
平義倉之法次也外此臨期趣辦移民移粟最下也噫¶
激西江之水不足捄涸轍之魚則捨一時濟用之謀以¶
圖三十年制用之法君子以為迂求三年之艾以攻其¶
疾茍為不畜終身不得則茍簡應變倉卒就食君子以¶
為踈逺則行濟時之䇿而為經乆之圖者其惟常平義¶
倉歟且常平之法何始乎自李悝已有平糴之説至壽¶
<pb:KR3k0043_WYG_107-34b>¶
昌始定常平之策此其始也厥後罷於元帝復於顯宗¶
隨罷隨復無有定制至于我朝淳化二年京師置塲有¶
其法也景徳三年諸路置倉有所積也然增價以糴分¶
命使臣減價以糶專分命司農隨時遣用未有定職至¶
熈寧以来提舉常平之官始定焉夫祖宗之始置常平¶
也出内庫之儲以為糴夲頒三司之錢以濟常平粒米¶
狼戾之時民艱於錢官則增價以入之菜色隠雷之日¶
民乏於食官則減價以出之夫何舉糴夲而為青苖之¶
<pb:KR3k0043_WYG_107-35a>¶
錢鬻廣倉以求二分之息伐桑易鏹官帑厚矣如民貧¶
何鬻田輸官公家利矣如私害何此常平捄荒之實政¶
壞矣義倉之法何始乎自隋始置於鄉社至唐改置於¶
州縣此其始也厥後弛於永徽壞於神龍隨罷隨復亦¶
無定制至於我朝乾徳創之未幾而罷元豐復之未㡬¶
亦罷迨紹聖復以石輸五升大觀又以石輸一斗至于¶
今日而義倉輸官之法始定焉夫古人始置義倉也自¶
民而出自民而入豐㓙有濟緩急有權名之以義則寓¶
<pb:KR3k0043_WYG_107-35b>¶
至公之用置之於社則有自便之利夫何社倉轉而縣¶
倉民始不與而為官吏之移用縣倉轉而郡倉民益相¶
逺而為軍國之資官知其歛民知其散民見其入未見¶
其出此義倉之實政廢矣中興以来講明荒政常平錢¶
穀專委一司而無陷失之弊建民騷繹置倉長灘已有¶
社倉之遺意天下豈有難革之弊今日常平義倉之儲¶
雖有美名夲無實惠惟州縣有侵借之患而支撥至有¶
淹延之憂城邑近郊尚可少濟鄉落小民瘽身從事彼¶
<pb:KR3k0043_WYG_107-36a>¶
知官長皂吏為何人一旦藜藿不繼又安能扶持百里¶
取糴於塲以活其已餓之莩哉是有之與無其理一也¶
嗚呼孰知有甚者焉常平出於官義倉出於民出於官¶
者官自歛之官自出之其弊雖不足以利民亦不至於¶
病民出於民者民實出之官實歛之其弊不但民無給¶
而官且病之文移星火指為常賦籮頭斛面重歛取嬴¶
噫可歎也愚謂民不必甚予特無取之足矣民不必甚¶
利特無害之足矣平時奪其衣食之資一旦徒啖以濡¶
<pb:KR3k0043_WYG_107-36b>¶
沫之利樂嵗不為葢藏之地㓙年始思啼饑之民何益¶
哉寧願為不取繭絲之尹鐸毋願為矯制擅發之汲黯¶
寧願為催科政拙之陽城不願為發粟賑饑之韓韶則¶
裕民實政隠於常平義倉之外昔邵先生有言諸賢能¶
寛之一分則民受一分之賜有官守者其勉之¶
　　　社倉記(二則/)　　　　　　　朱　熹¶
建安五夫社倉記曰予惟成周之制縣都各有委積以¶
待㓙荒而隋唐所謂社倉者亦近古之良法也今皆廢¶
<pb:KR3k0043_WYG_107-37a>¶
矣獨常平義倉尚有古法之遺意然皆藏於州縣所恩¶
不過市井惰游輩至於深山長谷力穡逺輸之民則雖¶
饑餓頻死而不能及也又其為法太宻使吏之避事畏¶
法者視民之殍而不肯發徃徃全其封鐍逓相傳受或¶
至累數十年不一訾省一旦甚不獲已然後發之則已¶
化為浮埃聚壤而不可食矣夫以國家爱民之深其慮¶
豈不及此然而未有所改者豈不以里社不能皆可任¶
之人欲一聽其所為則恐其計私以害公欲謹其出入¶
<pb:KR3k0043_WYG_107-37b>¶
同於官府則鉤校靡宻上下相遁其害又有甚於前所¶
云者是以難之而有弗暇耳¶
金華社倉記曰抑凡世俗所以病乎此者不過以王氏¶
之青苖為說耳以予觀於前賢之論而以今日之事驗¶
之則青苖者其立法之本意故未為不善也但其給之¶
也以金而不以榖其處之也以縣而不以鄉其職之也¶
以官吏而不以鄉人士君子其行之也以聚歛亟疾之¶
意而不以慘怛忠利之心是以王氏能行之於一邑而¶
<pb:KR3k0043_WYG_107-38a>¶
不能行之於天下子程子嘗極論之而卒不免悔其已¶
甚而有激也¶
　¶
　¶
　¶
　¶
　¶
　¶
<pb:KR3k0043_WYG_107-38b>¶
　¶
　¶
　¶
　¶
　¶
　¶
　¶
　稗編卷一百七¶
