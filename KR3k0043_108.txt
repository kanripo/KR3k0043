# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.233279
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百八
<pb:KR3k0043_WYG_108-1a>¶
欽定四庫全書¶
　稗編卷一百八　　　　　明　唐順之　撰¶
　　户六¶
　　　重農　　　　　　　　　　管　子(後同/)¶
桓公問管子曰請問乘馬管子對曰國無儲在令桓公¶
曰何謂國無儲在令管子對曰一農之量壤百畝也春¶
事二十五日之内桓公曰何謂春事二十五日之内管¶
子對曰日至六十日而陽凍釋七十日而隂凍釋隂凍¶
<pb:KR3k0043_WYG_108-1b>¶
釋而萟稷百日不萟稷故春事二十五日之内耳今君¶
立扶䑓五衢之衆皆作若過春而不止民失其二十五¶
日則五衢之内阻棄之地也起一人之繇萬畆不舉起¶
千人之繇十萬畆不舉春已失二十五日而尚有起夏¶
作是春失其地夏失其苖秋起繇而無止此之謂國地¶
數亡糓失其時君之衡藉而無止民食十五之糓則君¶
已藉九矣有衡求弊焉此盗暴之所以起刑罰之所以¶
衆也隨以之暴謂之内戰桓公曰善哉筴乘馬之數求¶
<pb:KR3k0043_WYG_108-2a>¶
盡也彼王者不奪民時故五糓興豐五糓興豐則士輕¶
禄民簡賞彼善為國者使農夫寒耕暑耘力歸於上女¶
勤於纎㣲而功歸於府者非怨民心傷民意高下之莢¶
不得不然之理也　管子曰一農不耕民或為之飢一¶
女不織民或為之寒故事再其本則無賣其子者事三¶
其本則衣食足事四其本則正藉給事五其本則逺近¶
通死得藏今事不能再其本而上求之焉無止是使姦¶
涂不可獨行遺財不可拘止隨之以法則是下艾民食¶
<pb:KR3k0043_WYG_108-2b>¶
三升則鄉有正食而盜食二升則里有正食而盜食一¶
升則家有正食而盜今操不反之事而食四十倍之粟¶
而求民之無失不可得矣且君朝令而求夕具有者出¶
其財無有者賣其衣屨農夫糶其五糓三分賈而去是¶
君朝令一怒布帛流越而之天下君求焉而無止民無¶
以待之走亡而棲山阜持戈之士顧不見親家族失而¶
不分民走於中而士遁於外此不待戰而内敗　桓公¶
問於管子曰衡有數乎管子對曰衡無數也衡者使物¶
<pb:KR3k0043_WYG_108-3a>¶
一高一下不得常固桓公曰然則衡數不可調耶管子¶
對曰不可調調則澄澄則常常則高下不貳高下不貳¶
則萬物不可得而使固桓公曰然則何以守時管子對¶
曰夫嵗有四秋而分有四時故曰農事且作請以什伍¶
農夫賦耜鐡此之謂春之秋大夏且至絲纊之所作此¶
之謂夏之秋而大秋成五糓之所㑹此之謂秋之秋大¶
冬营室中女事紡績緝縷之所作也此之謂冬之秋故¶
嵗有四秋而分有四時已得四者之序發號出令物之¶
<pb:KR3k0043_WYG_108-3b>¶
輕重相什而相百故物不得有常固故曰衡無數¶
　　　糓幣¶
管子曰虞國得筴乘馬之數矣桓公曰何謂筴乘馬之¶
數管子曰百畝之夫予之筴率二十七日為子之春事¶
資子之幣春秋子糓大登國榖之重去分謂農夫曰幣¶
之在子者以為糓而廪之州里國糓之分在上國糓之¶
重再十倍謂逺近之縣里邑百官皆當奉器械偹曰國¶
無幣以糓准幣國糓之擴一切什九還糓而應糓國器¶
<pb:KR3k0043_WYG_108-4a>¶
皆資無藉於民此有虞之筴乘馬也　桓公問管子曰¶
有虞筴乘馬已行矣吾欲立筴乘馬為之柰何管子對¶
曰戰國脩其城池之功故其國常失其地用王國則以¶
時行也桓公曰何謂以時行管子對曰出准之令守地¶
用人筴故開闔皆在上無求於民霸國守分上分下游於¶
分之間而用足王國守始國用一不足則加一焉國用¶
二不足則加二焉國用三不足則加三焉國用四不足¶
則加四焉國用五不足則加五焉國用六不足則加六¶
<pb:KR3k0043_WYG_108-4b>¶
焉國用七不足則加七焉國用八不足則加八焉國用¶
九不足則加九焉國用十不足則加十焉人君之守髙¶
下歳藏三分十年則必有五年之餘若歳㓙旱水泆民失¶
本則脩宫室䑓榭以前無狗後無彘者為庸故脩宫室¶
䑓榭非麗其樂也以平國筴也今至於其亡筴乘馬之¶
君春秋冬夏不知時終始作功起衆立宫室䑓榭民失¶
其本事君不知其失諸春筴又失諸夏秋之筴數也民¶
無&ZX-111630;賣子數矣猛毅之人淫暴貧病之民乞請君行律¶
<pb:KR3k0043_WYG_108-5a>¶
度焉則民被刑僇而不從於主上此筴乘馬之數亡也¶
乘馬之准與天下齊准彼物輕則見泄重則見射此鬭¶
國相泄輕重之家相奪也至於王國則持流而止矣桓¶
公曰何謂持流管子對曰有一人耕而五人食者有一¶
人耕而四人食者有一人耕而三人食者有一人耕而¶
二人食者此齊力而功地田筴相貟此國筴之時守也¶
君不守以筴則民且守於上此國筴流已桓公曰乘馬¶
之數盡於此乎管子對曰布織財物皆立其貲財物之¶
<pb:KR3k0043_WYG_108-5b>¶
貲與幣高下糓獨貴獨賤桓公曰何謂獨貴獨賤管子¶
對曰糓重而萬物輕糓輕而萬物重公曰賤筴乘馬之¶
數柰何管子對曰郡縣上腴之壌守之若干間壌守之¶
若干下壌守之若干故相壌定籍而民不移振貧補不¶
足下樂上故以上壌之滿補下壌之衆彰四時守諸開¶
闔民之不移也如廢方於地此之謂筴乘馬之數也¶
一人廪食十人得餘十人廪食百人得餘百人廪食千¶
人得餘夫物多則賤寡則貴散則輕聚則重人君知其¶
<pb:KR3k0043_WYG_108-6a>¶
然故視國之羨不足而御其財物糓賤則以弊予食布¶
帛賤則以弊予衣視物之輕重而御之以准故貴賤可¶
調而君得其利前有萬乘之國而後有千乘之國謂之¶
抵國前有千乘之國而後有萬乘之國謂之距國壌正¶
方四面受敵謂之衢國以百乘衢處謂之託食之君千¶
乘衢處壌削少半萬乘衢處壌削大半何謂百乘衢處¶
託食之君也夫以百乘衢處危懾圍阻千乘萬乘之間¶
夫國之君不相中舉兵而相攻必以為扞格蔽圉之用¶
<pb:KR3k0043_WYG_108-6b>¶
有功利不得鄉大臣死於外分壌而功列陳係纍獲虜¶
分賞而録是壌地盡於功賞而税藏殚於繼孤也是特¶
名羅於為君耳無壌之有號有百乘之守而實無尺壌¶
之用故謂託食之君然則大國内欵小國用盡何以及¶
此曰百乘之國官賦軌符乘四時之朝夕御之以輕重¶
之准然後百乘可反也千乘之國封天財之所殖械器¶
之所出財物之所生視嵗之滿虛而輕重其禄然後千¶
乘可足也萬乘之國守嵗之滿虛乘民之緩急正其號¶
<pb:KR3k0043_WYG_108-7a>¶
令而御其大准然後萬乘可資也　桓公曰軌意安出¶
管子對曰不隂據其軌者下制其上桓公曰此若言何¶
謂也管子對曰某鄉田若干食者若干某鄉之女事若¶
干餘衣若干謹行州里曰田若干人若干人衆田不度¶
食若干曰田若干曰餘食若干必得軌程此調之泰軌¶
也然後調立環乘之幣曰軌之有餘於其人食者謹置¶
公幣焉大家衆小家寡山田間田曰終嵗其食不足於¶
其人若干則置公幣焉以滿其准重嵗豐年五糓登謂¶
<pb:KR3k0043_WYG_108-7b>¶
高田之萌曰吾所寄幣於子者若干鄉榖之擴若干請¶
為子什減三糓為上幣為下高田撫間田山不被糓十¶
倍山田以君寄幣振其不贍未淫泆(一作/失)也高田以時¶
撫於主上坐長加十也女貢織帛茍合於國奉者皆置¶
而劵之以鄉擴市准曰上無幣有糓以糓准幣環國而¶
應筴國奉決糓反准賦軌幣糓廪重有加十謂大家委¶
貲家曰上且隣循㳺人出若干幣謂隣縣曰有實者皆¶
勿左右不贍則且為人馬假其食民隣縣四面皆擴糓¶
<pb:KR3k0043_WYG_108-8a>¶
坐長而十倍上下令曰貲家假幣皆以糓准幣直幣而¶
庚之糓為下幣為上百都百縣軌據糓坐長十倍環糓¶
而應假幣國幣之九在上一在下幣重而萬物輕歛萬¶
物應之以幣幣在下萬物皆在上萬物重十倍府官以¶
市擴出萬物除而止國軌布於朱刑據其已成乘令而¶
進退無求於民謂之國軌　桓公又問管子曰終身有¶
天下而勿失為之有道乎管子對曰請勿施於天下獨¶
施之於吾國桓公曰此若言何也管子對曰國之廣狹¶
<pb:KR3k0043_WYG_108-8b>¶
壌之肥墝有數終嵗食餘有數被守國者守糓而已矣¶
曰某縣之壌廣若干某縣之壌狹若干則必積委幣於¶
是縣州里受公錢泰秋國糓去參之一君下令謂郡縣¶
属大夫里邑皆籍粟入若干糓重一也以藏於上者糓¶
國參分則二分在上矣泰春國糓倍重數也泰夏賦糓¶
以市擴民皆受上國以治田土泰秋田糓之存予者若¶
干今上歛國以幣民曰無幣以糓則民之三有歸於上¶
矣重之相因時之化舉無不為國筴君用大夫之委以¶
<pb:KR3k0043_WYG_108-9a>¶
流歸於上君用民以時歸於君藏輕出輕以重數也則¶
彼安有自還之大夫獨委之彼諸侯之糓十使吾國糓¶
二十則諸侯糓歸於吾國矣諸侯糓二十吾國糓十則¶
吾國糓歸於諸侯矣故善為天下者謹守重流而天下¶
不吾洩矣彼重之相歸如水之就下吾國嵗非㓙也以¶
幣藏之故國糓倍重故諸侯之糓至也是藏一分以致¶
諸侯之一分也利不奪於天下大夫不得以富侈以重¶
藏輕國常有十國之筴也故諸侯服而無止臣擴從而¶
<pb:KR3k0043_WYG_108-9b>¶
以志此以輕重御天下之道也謂之數應　桓公問於¶
管子曰請問國㑹管子對曰君失大夫為無伍失民為¶
失下故守大夫以一縣之筴守一縣以一鄉之筴守一¶
鄉以一家之筴守一家以一人之筴桓公曰其㑹數奈¶
何管子對曰幣准之數一縣必有一縣中田之筴一鄉¶
必有一鄉中田之筴一家必有一家直人之用故不以¶
時守郡為無與不以時守鄉為無伍桓公曰行此奈何¶
管子對曰王者藏於民覇者藏於大夫殘國亡家藏於¶
<pb:KR3k0043_WYG_108-10a>¶
篋桓公曰何謂藏於民請散棧䑓之錢散諸城陽鹿䑓¶
之布散諸濟隂君下令於百姓曰民富君無與貧民貧¶
君無與富故賦無錢布府無藏財貲藏於民嵗豐五糓¶
登五糓大輕糓賈去上嵗之分以幣據之糓為君幣為¶
下國幣盡在下幣輕糓重上分上嵗之二分在下下嵗¶
之二分在上則二嵗者四分在上則國糓之一分在下¶
國三倍重邦布之籍終嵗十錢人家受食十畝加十是¶
一家十户也出於國糓筴而藏於幣者也以國幣之分¶
<pb:KR3k0043_WYG_108-10b>¶
復布百姓四緘國糓三在上一在下復筴也大夫聚壌¶
而封積實而驕上請奪之以㑹桓公曰何謂奪之以㑹¶
管子對曰粟之三分在上謂民萌皆受上粟度君藏焉¶
五糓相靡而重去什三為餘以國幣糓准反行大夫無¶
什於重君以幣賦禄什在上君出糓什而去七君歛三¶
上賦七散振不資者仁義也五糓相靡而輕數也以鄉¶
重而籍國數也出實財散仁義萬物輕數也乘時進退¶
故曰王者乘時聖人乘易桓公曰善　桓公問管子曰¶
<pb:KR3k0043_WYG_108-11a>¶
請問幣乘馬管子對曰始取夫三大夫之家方六里而¶
一乘二十七人而奉一乘幣乘馬者方六里田之惡羙¶
若干糓之多寡若干糓之貴賤若干凡方六里用幣若¶
干糓之重用幣若干故幣乘馬者布幣於國幣為一國¶
陸地之數謂之幣乘馬桓公曰行幣乘馬之數奈何管¶
子對曰士受資以幣大夫受以邑幣人馬受食以幣則¶
一國之糓貲在上幣貲在下國糓什倍數也萬物財物¶
去什二筴也皮革䈥角羽毛竹箭噐械財物茍合于國¶
<pb:KR3k0043_WYG_108-11b>¶
器君用者皆有矩劵於上君實鄉州藏焉曰某月某日¶
茍從貴者鄉決州決故曰就庸一月而決國筴出於糓¶
軌國之筴貨幣乘馬者也今刀布藏於官府巧幣萬物¶
輕重皆在賈之彼幣重而萬物輕幣輕而萬物重彼穀¶
重而糓輕人君操糓幣金衡而天下可定也此守天下¶
之數也　桓公問於管子曰隂山之馬具駕者千乘馬¶
之平賈萬也金之平賈萬也吾有伏金千斤為此奈何¶
管子對曰君請使與正籍者皆以幣還於金吾至四萬¶
<pb:KR3k0043_WYG_108-12a>¶
此一為四矣吾非埏埴揺鑪櫜而立黄金也今黄金之¶
重一為四者數也珠起於赤野之末光黄金起於汝漢¶
水之右衢玉起於禺氏之邊山此度去周七千八百里¶
其塗逺其至阨故先王度用其重而因之珠玉為上幣¶
黄金為中幣刀布為下幣先王高下中幣制下上之用¶
百乘之國中而立市東西南北度五十里一日定慮二¶
日定載三日出境五日而反百乘之制輕重毋過五日¶
百乘為耕田萬頃為户萬戸為開口十萬人為當分者¶
<pb:KR3k0043_WYG_108-12b>¶
萬人為輕車百乘為馬四百匹千乘之國中而立市東¶
西南北度百五十餘里二日定慮三日定載五日出境¶
十日而反千乘之制輕重毋過一旬千乘為耕田十萬¶
頃為戸十萬户為開口百萬人為當分者十萬人為輕¶
車千乘為馬四千匹萬乘之國中而立市東西南北度¶
五百里三日定慮五日定載十日出境二十日而反萬¶
乘之制輕重毋過二旬萬乘為耕田百萬頃為戸百萬¶
户為開口千萬人為當分者百萬人為輕車萬乘為馬¶
<pb:KR3k0043_WYG_108-13a>¶
四萬匹　桓公曰輕重之數國准之分吾已得而聞之¶
矣請問用兵奈何管子對曰五戰而至於兵桓公曰此¶
若言何謂也管子對曰請戰衡戰准戰流戰權戰勢此¶
所謂五戰而至於兵者也桓公曰善　桓公欲賞死事¶
之後曰吾國者衢處之國饋食之都虎狼之所棲也今¶
毎戰輿死扶傷如孤茶首之孫卭倳戰之寳吾無由予¶
之為之奈何管子對曰吾國之豪家遷封食邑而居者¶
君章之以物則物重不章以物則物輕守之以物則物¶
<pb:KR3k0043_WYG_108-13b>¶
重不守以物則物輕故遷封食邑富商蓄賈積餘藏羨¶
跱蓄之家此吾國之豪也故君請縞素而就士室朝功¶
臣世家遷封食邑積餘藏羨跱蓄之家曰城脆致衝無¶
委致圍天下有慮齊獨不與其謀子大夫有五穀菽粟¶
者勿敢左右請以平賈取之子與之定其劵契之齒釡¶
鏂之數不得為侈弇焉困窮之民聞而糴之釡鏂無止¶
逺通不推國粟之賈坐長而四十倍君出四十倍之粟¶
以賑孤寡收貧病視獨老窮而無子者靡得相鬻而養¶
<pb:KR3k0043_WYG_108-14a>¶
之勿使赴於溝澮之中若此則士争前戰為顔行不偷¶
而為用輿死扶傷死者過半此何故也士非好戰而輕¶
死輕重之分使然也　武王問於癸度曰賀獻不重身¶
不親於君左右不足友不善於羣臣故不欲收穡戸籍¶
而給左右之用為之有道乎癸度對曰吾國者衢處之¶
國也逺秸之所通游客蓄商之所道財物之所遵故茍¶
入吾國之粟因吾國之幣然後載黄金而出故君請重¶
重而衡輕輕運物而相因則國筴可成故謹毋失其度¶
<pb:KR3k0043_WYG_108-14b>¶
未與民可治武王曰行事奈何癸度曰金出於汝漢之¶
右衢珠出於赤野之末光玉出於禺氏之旁山此皆距¶
周七千八百餘里其塗逺其至阨故先王度用於其重¶
因以珠玉為上幣黄金為中幣刀布為下幣故先王善¶
髙下中幣制下上之用而天下足矣　桓公曰請問壌¶
數管子對曰河&ZX-1113e3;諸侯畆種之國也皟(音/責)山諸侯之國¶
也河&ZX-1113e3;諸侯常不勝山諸侯之國者豫戒者也桓公曰¶
此若言何謂也管子對曰夫河&ZX-1113e3;諸侯畆種之國也故¶
<pb:KR3k0043_WYG_108-15a>¶
國衆多而不理固不得有至於山諸侯之國則歛蔬藏¶
菜此之謂豫戒桓公曰壤數盡於此乎管子對曰未也¶
昔狄諸侯畆種之國也故粟十鍾而錙金程諸侯山諸¶
侯之國也故粟五釡而錙金故狄諸侯十鍾而不得倳¶
㦸程諸侯五釡而得倳㦸十倍而不足或五分而有餘¶
者通於輕重髙下之數國有十嵗之蓄而民食不足者¶
皆以其事業望君之禄也君有山海之財而民用不足¶
者皆以其事業交接於上者也故租籍君之所宜得也¶
<pb:KR3k0043_WYG_108-15b>¶
正籍者君之所强求也亡君廢其所宜得而歛其所強¶
求故下怨上而令不行民奪之則怒予之則喜民情固¶
然先王知其然故見予之所不見奪之理故五糓粟米¶
者民之司命也黄金刀布者民之通貨也先王善制其¶
通貨以御其司命故民力可盡也¶
　　　利權¶
利出於一孔者其國無敵出二孔者其兵不詘出三孔¶
者不可以舉兵出四孔者其國必亡先王知其然故塞¶
<pb:KR3k0043_WYG_108-16a>¶
民之養隘其利途故予之在君奪之在君貧之在君富¶
之在君故民之戴上如日月親君若父母凡將為國不¶
通於輕重不可為籠以守民不能調通民利不可以語¶
制為大治是故萬乘之國有萬金之賈千乘之國有千¶
金之賈然者何也國多失利則臣不盡其忠士不盡其¶
死矣嵗有凶穰故糓有貴賤令有緩急故物有輕重然¶
而人君不能治故使蓄賈游市乘民之不給百倍其本¶
分地若一彊者能守分財若一智者能收智者有十倍¶
<pb:KR3k0043_WYG_108-16b>¶
人之功愚者有不&ZX-111b80;(償/也)本之事然而人君不能調故民¶
有相百倍之生也夫民富則不可以禄使也貧則不可¶
以罰威也法令之不行萬民之不治貧富之不齊也¶
且君引錣(籌/也)量用耕田發草上得其數矣民人所食人¶
有若干歩畆之數矣計夲量委則足矣然而民有饑餓¶
不食者何也糓有所藏也人君鑄錢立幣民庶之通施¶
也人有若干百千之數矣然而人事不及用不足者何¶
也利有所并也然則人君非能散積聚鈞羨不足分并¶
<pb:KR3k0043_WYG_108-17a>¶
財利而調民事也則君雖彊夲趣耕而自為鑄幣而無¶
已乃今使民下相役耳惡能以為治乎　嵗適美則市¶
糶無予而狗彘食人食嵗適凶則市糶釡十繈而道有¶
餓民然則豈壤力固不足而食固不贍也哉夫徃嵗之¶
糶賤狗彘食人食故来嵗之民不足也物適賤則半力¶
而無予民事不償其夲物適貴則什倍而不可得民失¶
其用然則豈財物固寡而本委不足也哉夫民利之時¶
失而物利之不平也故善者委施於民之所不足操事¶
<pb:KR3k0043_WYG_108-17b>¶
於民之所有餘夫民有餘則輕之故人君歛之以輕民¶
不足則重之故人君散之以重歛積之以輕散行之以¶
重故君必有十倍之利而財之擴可得而平也　凡輕¶
重之大利以重射輕以賤泄平萬物之滿虚隨財准平¶
而不變衡絶則重見人君知其然故守之以准平使萬¶
室之都必有萬鍾之藏藏繈千萬使千室之都必有千¶
鍾之藏藏繈百萬春以奉耕夏以奉耘耒耜械器種饟¶
糧食畢取贍於君故大賈蓄家不得豪奪吾民矣然則¶
<pb:KR3k0043_WYG_108-18a>¶
何君養其本謹也春賦以歛繒帛夏貸以收秋實是故¶
民無廢事而國無失利也　夫以室廡籍謂之毁成以¶
畜籍謂之止生以田畆籍謂之禁耕以正人籍謂之離¶
情以正戸籍謂之養贏五者不可畢用故王者偏行而¶
不盡也故天子籍於幣諸侯籍於食中嵗之糓糶石十¶
錢大男食四石月有四十之籍大女食三石月有三十¶
之籍吾子食二石月有二十之籍嵗凶穀貴糴石二十¶
錢則大男有八十之籍大女有六十之籍吾子有四十¶
<pb:KR3k0043_WYG_108-18b>¶
之籍是人君非發號令收䆄而戸籍也彼人君守其夲¶
委謹而男女諸君吾子無不服籍者也　桓公問管子¶
曰請問權數管子對曰天以時為權地以財為權人以¶
力為權君以令為權失天之權則人地之權亡桓公曰¶
何為失天之權則人地之權亡管子對曰湯七年旱禹¶
五年水民之無&ZX-111630;(糜/也)賣子者湯以莊山之金鑄幣而贖¶
民之無&ZX-111630;賣子者禹以歴山之金鑄幣而贖民之無&ZX-111630;¶
賣子者故天權失人地之權皆失也故王者嵗守十分¶
<pb:KR3k0043_WYG_108-19a>¶
之參三年與少半成嵗三十一年而藏十一年與少半¶
藏參之一不足以傷民而農夫敬事力作故天毁地凶¶
旱水泆民無入於溝壑乞請者也此守時以待天權之¶
道也桓公曰善　桓公問於管子曰吾欲富本而豐五¶
穀可乎管子對曰不可夫夲富而財物衆不能守則稅¶
於天下五糓興豐巨錢而天下貴則稅於天下然則吾¶
民常為天下虜矣夫善用本者若以身濟於大海觀風¶
之所起天下髙則髙天下下則下天髙我下則財利稅¶
<pb:KR3k0043_WYG_108-19b>¶
於天下矣　桓公問於管子曰請問大准管子對曰大¶
准者天下皆制我而無我焉此謂大准桓公曰何謂也¶
管子對曰今天下起兵加我臣之能謀厲國定名者割¶
壤而封臣之能以車兵進退成功立名者割壤而封然¶
則是天下盡封君之臣也非君封之也天下已封君之¶
臣十里矣天下每動重封君之民二十里君之民非富¶
也鄰國富之鄰國每動重富君之民貧者重貧富者重¶
富大准之數也桓公曰何謂也管子對曰今天下起兵¶
<pb:KR3k0043_WYG_108-20a>¶
加我民棄其耒耜出持戈於外然則國不得耕此非天¶
凶也此人凶也君朝令而夕求具民肆其財物與其五¶
糓為讎厭分而去賈人受而廪之然則國財之一分在¶
賈人師罷民反其事萬物反其重賈人出其財物國幣¶
之少分廪於賈人若此則幣重三分財物之輕重三分¶
賈人市於三分之間國之財物盡在賈人而君無筴焉¶
民吏相制君無有事焉此輕重之大准也管子曰人君¶
操本民不得操末人君操始民不得操卒其在塗者籍¶
<pb:KR3k0043_WYG_108-20b>¶
之於衢塞其在糓者守之春秋其在萬物者立貲而行¶
故物動則應之故豫奪其塗則民無遵君守其流則民¶
失其髙故守四方之髙下國無游賈貴賤相當此謂國¶
衡以利相守則數歸於君矣　管子曰善為國者如金¶
石之相舉重鈞則金傾故治權則勢重治道則勢贏今¶
糓重於吾國輕於天下則諸侯之自泄如原水之就下¶
故物重則至輕則去有以重至而輕處者我動而錯之¶
天下即已於我矣物藏則重發則輕散則多幣重則民¶
<pb:KR3k0043_WYG_108-21a>¶
死利幣輕則決而不用故輕重調於數而止五糓者民¶
之司命也刀幣者溝瀆也號令者徐疾也令重於寳社¶
稷重於親戚胡謂也對曰夫城郭拔社稷不血食無生¶
臣親没之後無死子此社稷之所重於親戚者也故有¶
城無人謂之守平虛有人而無甲兵而無食謂之與禍¶
居　桓公問於管子曰國准可得聞乎管子對曰國准¶
者視時而立儀桓公曰何謂視時而立儀對曰黄帝之¶
王謹逃其爪牙有虞之王枯澤童山夏后之王燒増藪¶
<pb:KR3k0043_WYG_108-21b>¶
焚沛澤不益民之利殷人之王諸侯無牛馬之牢不利¶
其器周人之王官能以備物五家之數殊而之一也桓¶
公曰然則五家之數籍何者為善也管子對曰燒山林¶
破增藪焚沛澤猛獸衆也童山竭澤者君智不足也燒¶
增藪焚沛澤不益民利逃械器閉智能者輔己者也諸¶
侯無牛馬之牢不利其器者曰淫器而一民心者也以¶
人御人逃戈刃髙仁義乘天固以安己者也五家之數¶
殊而用一也　桓公曰今當時之王者立何而可管子¶
<pb:KR3k0043_WYG_108-22a>¶
對曰請兼用五家而勿盡桓公曰何謂管子對曰立祈¶
祥以固山澤立械器以使萬物天下皆利而謹操重筴¶
童山竭澤益利摶流出山金立幣存菹丘立駢牢以為¶
民饒彼菹菜之壤非五糓之所生也乘鹿牛馬之地春¶
秋賦生殺老立施以守五糓此以無用之壤藏民之贏¶
五家之數皆用而勿盡　桓公憂北郭民之貧召管子¶
而問曰北郭者盡屨屢之甿也以唐園為夲利為此有¶
道乎管子對曰請以令禁百鍾之家不得事鞽千鍾之¶
<pb:KR3k0043_WYG_108-22b>¶
家不得為唐園去市三百歩者不得樹葵菜若此則空¶
聞有以相給資則北郭之甿有所讎其手搔之功唐園¶
之利故有十倍之利　管子曰萬乘之國必有萬金之¶
賈千乘之國必有千金之賈百乘之國必有百金之賈¶
非君之所頼也君之所與故為人君而不審其號令則¶
中一國而二君二王也桓公曰何謂一國而二君二王¶
也管子對曰今君之籍取以正萬物之賈輕去其分皆¶
入於商賈此中一國而二君二王故賈人乘其弊以守¶
<pb:KR3k0043_WYG_108-23a>¶
民之時貧者失其財是重貧也農失其五糓是重竭也¶
故為人君而不能謹守其山林菹澤草菜不可以立為¶
天下王桓公曰此若言何謂也管子對曰山林菹澤草¶
菜者新蒸之所出犧牲之所起也故使民求之使民籍¶
之因以給之私愛之於民若弟之與兄子之與父也然¶
後可以通財交殷也故請取君之游財而邑里布積之¶
陽春蠶桑且至請以給其口食&ZX-1117e9;曲之彊若此則絓絲¶
之籍去分而歛矣且四方之不至六時制之春日倳耜¶
<pb:KR3k0043_WYG_108-23b>¶
次日獲麥次日薄芋次日樹麻次日絶菹次日大雨且¶
至趣芸壅培六時制之臣給至於國都善者鄉因其輕¶
重守其委廬故事至而不妄然後可以立為天下王¶
桓公問於管子曰今欲調髙下分并財散積聚不然則¶
世且并兼而無止蓄餘藏羨而不息貧賤鰥寡獨老不¶
與得焉散之有道分之有數乎管子對曰唯輕重之家¶
為能散之耳請以令輕重之家桓公曰諾東車五乘迎¶
癸乙於周下原桓公問四因與癸乙管子寗戚相與四¶
<pb:KR3k0043_WYG_108-24a>¶
坐桓公曰請問輕重之數癸乙曰重籍其民者失其下¶
數欺諸侯者無權與管子差肩而問曰吾不籍吾民何¶
以奉車革不籍吾民何以待鄰國癸乙曰唯好心為可¶
耳夫好心則萬物通萬物通則萬物運萬物運則萬物¶
賤萬物賤則萬物可因知萬物之可因而不因者奪於¶
天下奪於天下者國之大賊也桓公曰請問好心萬物¶
之可因癸乙曰有餘富無餘乘者責之卿諸侯足其所¶
不賂其游者責之令大夫若此則萬物通萬物通則萬¶
<pb:KR3k0043_WYG_108-24b>¶
物運萬物運則萬物賤萬物賤則萬物可因矣故知三¶
准同筴者能為天下不知三准之同筴者不能為天下¶
故申之以號令抗之以徐疾也民乎其歸我若流水此¶
輕重之數也　桓公問於管子曰今倳㦸十萬薪菜之¶
靡日虛十里之衍頓㦸一譟而靡幣之用日去千金之¶
積乆之且何以待之管子對曰粟賈平四十則金賈四¶
千粟賈釡四十則鍾四百也十鍾四千也二十鍾者為¶
八千也金賈四千則二金中八千也然則一農之事終¶
<pb:KR3k0043_WYG_108-25a>¶
嵗耕百畆百畆之收不過二十鍾一農之事乃中二金¶
之財耳故粟重黄金輕黄金重而粟輕兩者不衡立故¶
善者重粟之賈釡四百則是鍾四千也十鍾四萬二十¶
鍾者八萬金賈四千則是十金四萬也二十金者為八¶
萬故發號出令曰一農之事有二十金之筴然則地非¶
有廣狹國非有貧富也通於發號出令審於輕重之數¶
然　桓公曰天下之朝夕可定乎管子對曰終身不定¶
桓公曰其不定之説可得聞乎管子對曰地之東西二¶
<pb:KR3k0043_WYG_108-25b>¶
萬八千里南北二萬六千里天子中而立國之四面面¶
萬有餘里民之入正籍者亦萬有餘里故有百倍之力¶
而不至者有十倍之力而不至者有倪而是者則逺者¶
疏疾怨上邊境諸侯受君之怨民與之為善缺然不朝¶
是天子塞其塗熟糓者去天下不可得而覇桓公曰行¶
事奈何管子對曰請與之立壤列天下之旁天子中立¶
地方千里兼覇之壤三百有餘里佌諸侯度百里負海¶
子男者度七十里若此則如胷之使臂臂之使指也然¶
<pb:KR3k0043_WYG_108-26a>¶
則小不能分於民推徐疾羨不足雖髙下不為君憂夫¶
海出泲無止山生金木無息草木以時生器以時靡弊¶
泲水之鹽以日消終則有始與天壤争是謂立壤列也¶
　管子曰泉雨五尺其君必辱食稱之國必亡待五糓¶
者衆也故樹木之勝霜露者不受令於天家足其所者¶
不從望人故奪然後予髙然後下喜然後怒天下可舉¶
　桓公曰強本節用可以為存乎管子對曰可以為益¶
愈而未足以為存也昔者紀氏之國強本節用者其五¶
<pb:KR3k0043_WYG_108-26b>¶
糓豐滿而不能理也四流而歸於天下若是則紀氏其¶
強本節用適足以使其民糓盡而不能理為天下虜是¶
以其國亡而身無所處故可以益愈而不足以為存故¶
善為國者天下下我髙天下輕我重天下多我寡然後¶
可以朝天下　桓公曰齊西水潦而民饑齊東豐庸而¶
糶賤欲以東之賤被西之貴為之有道乎管子對曰今¶
齊西之粟釡百泉則鏂(斗二升八/合曰鏂)二十也齊東之粟釡¶
十泉則鏂二錢也請以令籍人三十泉得以五糓菽粟¶
<pb:KR3k0043_WYG_108-27a>¶
決其籍若此則齊西出三斗而决其籍齊東出三釡而¶
決其籍然則釡十之粟皆實於倉廩西之民饑者得食¶
寒者得衣無食者予之陳無種者予之新若此則東西¶
之相彼逺近之凖平矣　桓公曰衡數吾已得聞之矣¶
請問國凖管子對曰孟春且至溝瀆阮而不遂谿谷報¶
上之水不安於藏内毁室屋壊墻垣外傷田野殘禾稼¶
故君謹守泉金之謝物且為之舉大夏帷葢衣幕之奉¶
不給謹守泉布之謝物且為之舉大秋甲兵求繕弓弩¶
<pb:KR3k0043_WYG_108-27b>¶
求弦謹絲麻之謝物且為之舉大冬任甲兵糧食不給¶
黄金之賞不足謹守五穀黄金之謝物且為之舉已守¶
其謝富商蓄賈不得如故此之謂國凖¶
　　　利術¶
桓公問管子曰輕重准施之矣筴盡於此乎管子曰未¶
也將御神用&ZX-1117e9;桓公曰何謂御神用&ZX-1117e9;管子對曰北郭¶
有掘闕而得龜者此檢數百里之地也桓公曰何謂得¶
龜百里之地管子對曰北郭之得龜者令過之平盤之¶
<pb:KR3k0043_WYG_108-28a>¶
中君請起十乘之使百金之提命北郭得龜之家曰賜¶
若服中大夫曰東海之子類於龜託舍於若賜若大夫¶
之服以終而身勞若以百金之(是/也)龜為無貲而藏諸泰¶
䑓一日而釁之以四牛立寳曰無貲還四年伐孤竹丁¶
氏之家粟可食三軍之師行五月召丁氏而命之曰吾¶
有無貲之寳於此吾今將有大事請以寳為質於子以¶
假子之邑粟丁氏北鄉再拜入粟不敢受寳質桓公命¶
丁氏曰寡人老矣為子者不知此數終受吾質丁氏歸¶
<pb:KR3k0043_WYG_108-28b>¶
革築室賦籍藏龜(革更也賊敷/也籍席也)還四年伐孤竹謂丁氏¶
之粟中食三軍五月之食桓公立貢數文行中七年龜¶
中四千金黑白之子當千金凡貢制中二齊之壤筴也¶
用貢國危出寳國安行流　桓公曰何謂流管子對曰¶
物有豫則君失筴而民失生矣故善為天下者操於二¶
豫之外桓公曰何謂二豫之外管子對曰萬乗之國不¶
可以無萬金之蓄飾千乘之國不可以無千金之蓄飾¶
百乘之國不可以無百金之蓄飾以此與令進退此之¶
<pb:KR3k0043_WYG_108-29a>¶
謂乗時　桓公問於管子曰吾欲守國財而毋税於天¶
下而外因天下可乎管子對曰可夫水激而流渠令疾¶
而物重先王理其號令之徐疾内守國財而外因天下¶
矣桓公問於管子曰其行事奈何管子對曰夫昔者武¶
王有巨橋之粟貴糴之數桓公曰為之奈何管子對曰¶
武王立重泉之戍令曰民自有百糓之粟者不行民舉¶
所最(聚/也)粟以避重泉之戍而國糓二什倍巨橋之粟亦¶
二什倍武王以巨橋之粟二十倍而市繒帛軍五嵗毋¶
<pb:KR3k0043_WYG_108-29b>¶
籍衣於民以巨橋之粟二十倍而衡黄金百萬終身無¶
籍於民准衡之數也　桓公曰自燧人以来其大㑹可¶
得而聞乎管子對曰燧人以来未有不以輕重為天下¶
也共工之王水處什之七陸處十之三乘天勢以隘制¶
天下至於黄帝之王謹逃其爪牙不利其器燒山林破¶
增藪焚沛澤逐禽獸實以益人然後天下可得而牧也¶
至於堯舜之王所以化海内者北用禺氏之玉南貴江¶
漢之珠其勝禽獸之仇(言逐禽獸/如從仇讐)以大夫隨之桓公曰¶
<pb:KR3k0043_WYG_108-30a>¶
何謂也管子對曰令諸侯之子將委質者皆以雙武之¶
皮卿大夫豹飾列大夫豹幨大夫散其邑粟與其財物¶
以市武豹之皮故山林之人刺其猛獸若從親戚之仇¶
此君冕服於朝而猛獸勝於外大夫已散其財物萬人¶
得受其流此堯舜之數也　桓公曰輕重有數乎管子¶
對曰輕重無數物發而應之聞聲而乘之故謂國不能¶
来天下之財致天下之民則國不可成桓公曰何謂来¶
天下之財管子對曰昔者桀之時女樂三萬人端謲晨¶
<pb:KR3k0043_WYG_108-30b>¶
樂聞於三衢是無不服文繡衣裳者伊尹以薄之游女¶
工文繡纂組一純得粟百鍾於桀之國夫桀之國天下¶
之國也桀無天下憂飾婦女鍾鼓之樂故伊尹得其粟¶
而奪之流此之謂来天下之財桓公曰何謂致天下之¶
民管子對曰請使州有一掌里有積五窌民無以與正¶
籍者予之長假死而不葬者予之長度饑者得食寒者¶
得衣死者得葬不資者得振則天下之歸我者若流水¶
此之謂致天下之民故聖人善用非其有使非其人動¶
<pb:KR3k0043_WYG_108-31a>¶
言揺辭萬民可得而親桓公曰善　桓公問管子曰夫¶
湯以七十里之薄兼桀之天下其故何也管子對曰桀¶
者冬不為杠夏不為束柎以觀凍溺㢮牝虎充市以觀¶
其驚駭至湯而不然夷競而積粟饑者食之寒者衣之¶
不資者振之天下歸湯若流水此桀之所以失其天下¶
也桓公曰桀使湯得為是其故何也管子曰女華者桀¶
之所愛也湯事之以千金曲逆者桀之所善也湯事之¶
以千金内則有女華之隂外則有曲逆之陽隂陽之議¶
<pb:KR3k0043_WYG_108-31b>¶
合而得成其天子此湯之隂謀也　桓公曰皮幹筋角¶
之徵甚重重籍於民而貴市之皮幹筋角非為國之數¶
也管子對曰請以令髙杠柴池使東西不相睹南北不¶
相見桓公曰諾行事期年而皮幹筋角之徴去分民之¶
籍去分桓公召管子而問曰此何故也管子對曰杠池¶
平之時夫妻服簟輕至百里今髙杠柴池東西南北不¶
相暏天酸然雨十人之力不能上廣澤遇雨十人之力¶
不可得而恃夫舍牛馬之力所無因牛馬絶罷而相繼¶
<pb:KR3k0043_WYG_108-32a>¶
死其所者相望皮幹筋角徒予人而莫之取牛馬之價¶
必坐長而百倍天下聞之必&ZX-111a11;其牛馬而歸齊若流故¶
髙杠柴池所以致天下牛馬而損民之籍也道若祕云¶
物之所生不若其所聚　桓公曰弓弩多匡䡔者而重¶
籍於民奉繕工而使弓弩多匡䡔者其故何也管子對¶
曰鵝鶩之舍近鵾鷄鵠&ZX-1116ee;之通逺鵠鵾之所在君請式¶
璧而聘之桓公曰諾行事期年而上無闕者前無趨人¶
三月解&ZX-1117ec;弓弩無匡䡔者召管子而問曰此何故也管¶
<pb:KR3k0043_WYG_108-32b>¶
子對曰鵠鵾之所在君式璧而聘之菹澤之民聞之越¶
平而射逺非十鈞之弩不能中鵾鷄鵠&ZX-1116ee;十鈞之弩不¶
得&ZX-1117e9;擏不能自正故三月解&ZX-1117ec;而弓弩無匡䡔者此何¶
故也以其家習其所也　桓公曰天下之國莫強於越¶
今寡人欲北舉事孤竹&ZX-111a11;枝恐越人之至為此有道乎¶
管子對曰君請遏原流大夫立池沼令以矩游為樂則¶
越人安敢至桓公曰行事奈何管子對曰請以令隠山¶
川立貟都立大舟之都大身之都有深淵壘十仞令曰¶
<pb:KR3k0043_WYG_108-33a>¶
能游者賜千金未能用金千齊民之游水不避吳越桓¶
公終北舉事於孤竹&ZX-111a11;枝越人果至隠曲薔以水齊管¶
子有扶身之士五萬人以待戰於曲薔大敗越人此之¶
謂水豫　管子曰湩然擊鼓士忿怒鎗然擊金士帥然¶
莢桐鼓從之輿死扶傷争進而無止口滿用手滿錢非¶
大父母之仇也重禄重賞之所使也故軒冕立於朝爵¶
禄不隨臣不為忠中軍行戰委予之賞不隨士不死其¶
列陳然則是大臣執於朝而立陳之士執於賞也故使¶
<pb:KR3k0043_WYG_108-33b>¶
父不得子其子兄不得弟其弟妻不得有其夫唯重禄¶
重賞為然耳故不逺道里而能威絶域之民不險山川¶
而能服有恃之國發若雷霆動若風雨獨出獨入莫之¶
能圉　桓公曰四夷不服恐其逆政游於天下而傷寡¶
人寡人之行為此有道乎管子對曰吳越不朝珠象而¶
以為幣乎發朝鮮不朝請文皮&ZX-1117e8;服而以為幣乎禺氏¶
不朝請以白璧為幣乎崑崙之虛不朝請以璆琳琅玕¶
為幣乎故夫握而不見於手含而不見於口而辟千金¶
<pb:KR3k0043_WYG_108-34a>¶
者珠也然後八千里之吳越可得而朝也一豹之皮容¶
金而金也然後八千里之發朝鮮可得而朝也懐而不¶
見於抱挾而不見於掖而辟千金者白璧也然後八千¶
里之禺氏可得而朝也簮餌而辟千金者璆琳琅玕也¶
然後八千里之崑崙之虚可得而朝也故物無主事無¶
接逺近無以相因則四夷不得而朝矣　管子入復桓¶
公曰終嵗之租金四萬二千斤請以一朝素賞軍士桓¶
公曰諾以令至鼓期於泰舟之野期軍士桓公乃即壇¶
<pb:KR3k0043_WYG_108-34b>¶
而立寗戚鮑叔隰朋易牙賔胥無皆差肩而立管子執¶
枹而揖軍士曰誰能陷陳破衆者賜之百金三問不對¶
有一人秉劔而前問曰幾何人之衆也管子曰千人之¶
衆千人之衆臣能陷之賜之百金管子又曰兵接弩張¶
誰能得卒長者賜之百金問曰幾何人卒之長也管子¶
曰千人之長千人之長臣能得之賜之百金管子又曰¶
誰能聽旌旗之所指而得執將首者賜之千金言能得¶
者壘千人賜之人千金其餘言能外斬首者賜之人十¶
<pb:KR3k0043_WYG_108-35a>¶
金一朝素賞四萬二千金廓然虛桓公惕然太息曰吾¶
曷以職此管子對曰君勿患且使外為名於其内鄉為¶
功於其親家為徳於其妻子若此則士必争名報徳無¶
北之意矣吾舉兵攻破其軍并其地則非特四萬二千¶
金之利也五子曰善桓公曰諾乃誡大將曰百人之長¶
必為之朝禮千人之長必拜而送之降兩級其有親戚¶
者必遺之酒四石肉四鼎其無親戚者必遺其妻子酒¶
三石肉三鼎行教半嵗父教其子兄教其弟妻諫其夫¶
<pb:KR3k0043_WYG_108-35b>¶
曰見其若此其厚而不死列陳可以反於鄉乎桓公終¶
舉兵攻莱戰於莒必市里鼓旗未相望衆少未相知而¶
莱人大遁故遂破其軍兼其地而虜其將故未列地而¶
封未出金而賞破萊軍并其地禽其君此素賞之計也¶
　桓公曰曲防之戰民多假貸而給上事者寡人欲為¶
之山賂為之奈何管子對曰請以令令富商蓄賈百符¶
而一無有者取於公家若此則馬必坐長而百倍其本¶
矣是公家之馬不&ZX-111a11;其牧皂而曲防之戰賂足矣　桓¶
<pb:KR3k0043_WYG_108-36a>¶
公問於管子曰崇弟蔣弟丁惠之功世吾嵗罔寡人不¶
得籍斗升焉去菹菜醎鹵斥澤山間㙗&ZX-1113e6;不為用之壤¶
寡人不得籍斗升焉去一列稼縁封十五里之原強耕¶
而自以為落其民寡人不得籍斗升焉則是寡人之國¶
五分而不能操其二是有萬乘之號而無千乘之用也¶
以是與天下提衡争秩於諸侯為之有道乎管子對曰¶
唯籍於號令為可耳桓公曰行事奈何管子對曰請以¶
令發師置屯籍農十鍾之家不行百鍾之家不行千鍾¶
<pb:KR3k0043_WYG_108-36b>¶
之家不行行者不能十之一千之十而囷窌之數皆見¶
於上矣君案囷窌之數令之曰國貧而不用足請以平¶
價取之子皆案囷窌而不能挹損焉君直幣之輕重以¶
決其數使無劵契之責則積藏囷窌之粟皆歸於君矣¶
故九州無敵竟上無患令曰罷師歸農無所用之管子¶
曰天下有兵則積藏之粟足以備其糧天下無兵則以¶
賜貧甿若此則菹菜醎鹵澤斥山間㙗&ZX-1113e6;之壤無不發¶
草此之謂籍於號令　管子曰滕魯之粟釡百則使吾¶
<pb:KR3k0043_WYG_108-37a>¶
國之粟釡千滕魯之粟四流而歸我若下深谷者非歳¶
凶而民饑也辟之以號令引之以徐疾施平其歸我若¶
流水　桓公曰吾欲殺正商賈之利而益農夫之事為¶
此有道乎管子對曰粟重而萬物輕粟輕而萬物重兩¶
者不衡立故殺正商賈之利而益農夫之事則請重粟¶
之價釡三百若是則田野大辟而農夫勸其事矣桓公¶
曰重之有道乎管子對曰請以令與大夫城藏使卿諸¶
侯藏千鍾令大夫藏五百鍾列大夫藏百鍾富商蓄賈¶
<pb:KR3k0043_WYG_108-37b>¶
藏五十鍾内可以為國委外可以益農夫之事桓公曰¶
善下令卿諸侯令大夫城藏農夫辟其五糓三倍其賈¶
則正商失其事而農夫有百倍之利矣　桓公曰皮幹¶
筋角竹箭毛羽齒革不足為此有道乎管子曰惟曲衡¶
之數為可耳桓公曰行事奈何管子對曰請以令為諸¶
侯之商賈立客舍一乘者有食三乘者有蒭菽五乘者¶
有伍養天下之商賈歸齊若流水　桓公曰寡人欲西¶
朝天子而賀獻不足為此有數乎管子對曰請以令城¶
<pb:KR3k0043_WYG_108-38a>¶
隂里(齊地/也)使其墻三重而門九襲因使玉人刻石而為¶
璧尺者萬泉八寸者八千七寸者七千珪中四千瑗中¶
五百璧之數已具管子西見天子曰敝邑之君欲率諸¶
侯而朝先王之廟觀於周室請以令使天下諸侯朝先¶
王之廟觀於周室者不得不以&ZX-111b96;弓石璧不以彤弓石¶
璧者不得入朝天子許之曰諾號令於天下天下諸侯¶
載黄金珠玉五穀文采布帛輸齊以收石璧石璧流而¶
之天下天下財物流而之齊故國八嵗而無藉隂里之¶
<pb:KR3k0043_WYG_108-38b>¶
謀也　桓公曰天子之養不足號令賦於天下則不信¶
諸侯為此有道乎管子對曰江淮之間有一茅而三脊¶
毎至其本名之曰菁茅請使天子之吏環封而守之夫¶
天子則封於泰山禪於梁父號令天下諸侯曰諸從天¶
子封於泰山禪於梁父者必抱菁茅一束以為禪籍不¶
如令者不得從天子下諸侯載其黄金爭秩而走江淮¶
之菁茅坐長而十倍其價一束而百金故天子三日即¶
位天下之金四流而歸周若流水故周天子七年不求¶
<pb:KR3k0043_WYG_108-39a>¶
賀獻者菁茅之謀也　龍鬬於馬請之陽牛山之隂管¶
子入復於桓公曰天使使者臨君之郊請使大夫初飭¶
左右𤣥服天之使者乎天下聞之曰神哉齊桓公天使¶
使者臨其郊不待舉兵而朝者八諸侯此乘天威而動¶
天下之道也故智者役使鬼神而愚者信之　桓公終¶
神管子入復桓公曰地重投之哉兆國有慟風重投之¶
哉兆國有槍星其君必辱國有篲星必有流血浮丘之¶
戰篲之所出必服天下之讎今篲星見於齊之分請以¶
<pb:KR3k0043_WYG_108-39b>¶
令朝功臣世家號令於國中曰篲星出寡人恐服天下¶
之讐請有五穀收粟布帛文采者皆勿敢左右國且有¶
大事請以平賈取之功臣之家人民百姓皆獻其糓菽¶
粟泉金歸其財物以佐君之大事此謂乘天嗇而求民¶
鄰財之道也　桓公曰大夫多并其財而不出腐朽五¶
糓而不散管子對曰請以令召城陽大夫而請之桓公¶
曰何哉管子對曰城陽大夫嬖寵被絺綌鵝鶩含餘粖¶
齊鍾鼓之聲吹笙篪同姓不入伯叔父母逺近兄弟皆¶
<pb:KR3k0043_WYG_108-40a>¶
寒而不得衣饑而不得食子欲盡忠於寡人能乎故子¶
毋復見寡人滅其位杜其門而不出功臣之家皆争發¶
其積藏出其資財以予其逺近兄弟以為未足又收國¶
中之貧病孤獨老不能自食之氓皆與得焉故桓公推¶
仁立義功臣之家兄弟相戚骨肉相親國無饑民此之¶
謂繆數　桓公曰崢丘之戰民多稱貸負子息以給上¶
之急度上之求寡人欲復業産此何以洽管子對曰惟¶
繆數為可耳桓公曰諾令左右州曰表(旌/也)稱貸之家皆¶
<pb:KR3k0043_WYG_108-40b>¶
堊白其門而髙其閭州通之師執析箓曰君且使使者¶
桓公使八使者式璧而聘之以給鹽菜之用稱貸之家¶
皆齊首稽顙而問曰何以得此也使者曰君令曰寡人¶
聞之詩曰愷悌君子民之父母也寡人有崢丘之戰吾¶
聞子假貸吾貧氓使有以給寡人之急度寡人之求使¶
吾氓春有以倳耜夏有以決芸而給上事子之力也是¶
以式璧而聘子以給鹽菜之用故子中民之父母也稱¶
貸之家皆折其劵而削其書發其積藏出其財物以振¶
<pb:KR3k0043_WYG_108-41a>¶
貧病分其故貲故國中大給崢丘之謀也此之謂繆數¶
　桓公曰四郊之民貧商賈之民富寡人欲殺商賈之¶
民以益四郊之民為之奈何管子對曰請以令決瓁洛¶
之水通之杭莊之間桓公曰諾行令未能一嵗而郊之¶
民殷然益富商賈之民廓然益貧桓公召管子而問曰¶
此其故何也管子對曰決瓁洛之水通之杭莊之間則¶
屠酤之汁肥流水則蟁氓巨雄翡燕小鳥皆歸之宜昬¶
飲此水上之樂也賈人蓄物而賣為讐買為取市未央¶
<pb:KR3k0043_WYG_108-41b>¶
畢而委舍其守列投蟁虵巨雄新冠五尺請挾彈懐丸¶
游水上彈翡燕小鳥被於暮故賤賣而貴買四郊之民¶
賣賤何為不富哉商賈之人何為不貧乎桓公曰善¶
桓公曰五衢之民衰然多衣敝而屨穿寡人欲使帛布¶
絲纊之賈賤為之有道乎管子曰請以令沐途旁之樹¶
枝使無尺寸之隂桓公曰諾行令未能一嵗五衢之民¶
皆多衣帛完屨桓公召管子而問曰此其何故也管子¶
對曰途旁之樹未沐之時五衢之民男女相好往来之¶
<pb:KR3k0043_WYG_108-42a>¶
市者罷市相睹樹下談語終日不歸男女當壯扶輦推¶
輿相睹樹下戲笑超距終日不歸父兄相睹樹下論議¶
𤣥語終日不歸是以田不發五穀不播蔴桑不種繭縷¶
不治内嚴一家而三不歸則帛布絲纊之價安得不貴¶
桓公曰善　桓公曰糶賤寡人恐五穀之歸於諸侯寡¶
人欲為百姓萬民藏之為此有道乎管子曰今者夷吾¶
過市有新成囷京者二家君親式璧而聘之桓公曰諾¶
行令半嵗萬民聞之舍其作業而為囷京以藏菽粟五¶
<pb:KR3k0043_WYG_108-42b>¶
穀者過半桓公問管子曰成囷京者二家君式璧而聘¶
之名顯於國中國中莫不聞是民上則無功顯名於百¶
姓也功立而名成下則實其囷京上以給上為君一舉¶
而名實俱在也民何為也　桓公曰魯梁之於齊也千¶
穀也蠭螫也齒之有脣也今吾欲下魯梁何行而可管¶
子對曰魯梁之民俗為綈公服綈令左右服之民從而¶
服之公因令齊勿敢為必仰於魯梁則是魯梁釋其農¶
事而作綈矣桓公曰諾即為服於泰山之陽十日而服¶
<pb:KR3k0043_WYG_108-43a>¶
之管子告魯梁之賈人曰子為我致綈千匹賜之金三¶
百斤什之而金三千斤則是魯梁不賦於民財用足也¶
魯梁之君聞之則教其民為綈十三月而管子令人之¶
魯梁魯梁郭中之民道路揚塵十歩不相見絏繑而踵¶
相隨車穀&ZX-1117e9;(齧也言車糓/往来相齧也)騎連伍而行管子曰魯梁可¶
下矣公曰奈何管子對曰公宜服帛率民去綈閉闗毋¶
與魯梁通使公曰諾後十月管子令人之魯梁魯梁之¶
民餓餒相及應聲之正(音/征)無以給上魯梁之君即令其¶
<pb:KR3k0043_WYG_108-43b>¶
民去綈修農穀不可以三月而得魯梁之人糴十百齊¶
糶十錢二十四月魯梁之民歸齊者十分之六三年魯¶
梁之君請服　桓公問於管子曰萊莒與柴田相并為¶
之奈何管子對曰萊莒之山生柴君其率白徒之卒鑄¶
莊山之金以為幣重萊之柴賈萊君聞之告左右曰金¶
幣者人之所重也柴者吾國之竒出也以吾國之竒出¶
盡齊之重寳則齊可并也萊即釋其耕農而治柴管子¶
即令隰朋反農二年桓公止柴萊莒之糴三百七十齊¶
<pb:KR3k0043_WYG_108-44a>¶
糶十錢萊莒之民降齊者十分之七二十八月萊莒之¶
君請服　桓公問於管子曰楚者山東之強國也其人¶
民習戰鬬之道舉兵伐之恐力不能過兵敝於楚功不¶
成於周為之奈何管子對曰即以戰鬬之道與之矣公¶
曰何謂也管子對曰公貴買其鹿桓公即為百里之城¶
使人之楚買生鹿楚生鹿當一而八萬管子即令桓公¶
與民通輕重藏穀什之六令左司馬伯公將白徒而鑄¶
錢莊山令中大夫王邑載錢二千萬求生鹿於楚楚王¶
<pb:KR3k0043_WYG_108-44b>¶
聞之告其相曰彼金錢人之所重也國之所以存明主¶
之所以賞有功禽獸者羣害也明主之所棄逐也今齊¶
以其重寳貴買吾羣害則是楚之福也天且以齊私楚¶
也子告吾民急求生鹿以盡齊之寳楚民即釋其耕農¶
而田鹿管子告楚之賈人曰子為我致生鹿二十賜子¶
金百斤什之而金千斤也則是楚不賦於民而財用足¶
矣楚之男子居外女子居涂隰朋教民藏粟五倍楚以¶
生鹿藏錢五倍管子曰楚可下矣公曰奈何管子對曰¶
<pb:KR3k0043_WYG_108-45a>¶
楚錢五倍其君且自得而修糓錢五倍是楚強也桓公¶
曰諾因令人閉闗不與楚通使楚王果自得而修糓糓¶
不可三月而得也楚糴四百齊因令人載粟處楚之南¶
楚人降齊者十分之四三年而楚服　桓公問於管子¶
曰代國之出何有管子對曰代之出狐白之皮公其貴¶
買之管子曰狐白應隂陽之變六月而一見公貴買之¶
代人忘其難得喜其貴買必相率而求之則是齊金錢¶
不必出代民必去其本而出山林之中&ZX-111a11;枝聞之必侵¶
<pb:KR3k0043_WYG_108-45b>¶
其北&ZX-111a11;枝侵其北代必歸於齊公因令齊載金錢而徃¶
桓公曰諾即令中大夫王師北將人徒載金錢之代谷¶
之上求狐白之皮代王聞之即告其相曰代之所以弱¶
於&ZX-111a11;枝者以無金錢也今齊乃以金錢求狐白之皮是¶
代之福也子急令民求狐白之皮以致齊之幣寡人將¶
以來&ZX-111a11;枝之民代人果去其本處山林之中求狐白之¶
皮二十四月而不得一&ZX-111a11;枝聞之則侵其北代王聞之¶
大恐則將其士卒葆於代谷之上&ZX-111a11;枝遂侵其北王即¶
<pb:KR3k0043_WYG_108-46a>¶
將其士卒願以下齊齊未亡一錢幣修使三年而代服¶
　桓公問於管子曰吾欲制衡山之術為之奈何管子¶
對曰公其令人貴買衡山之械器而賣之燕代必從公¶
而買之秦趙聞之必與公争之衡山之械器必倍其賈¶
天下争之衡山械器必什倍以上公曰諾因令人之衡¶
山求買械器不敢辯其貴賈齊修械器於衡山十月燕¶
代聞之果令人之衡山求買械器燕代修三月秦國聞¶
之果令人之衡山求買械器衡山之君告其相曰天下¶
<pb:KR3k0043_WYG_108-46b>¶
争吾械器令其價再什以上衡山之民釋其夲修械器¶
之巧齊即令隰朋漕粟於趙趙糴十五隰朋取之石五¶
十天下聞之載粟而之齊齊修械器十七月修糶五月¶
即閉闗不與衡山通使燕代秦趙即引其使而歸衡山¶
械器盡魯削衡山之南齊削衡山之北内自量無械器¶
以應二敵即奉國而歸齊矣¶
　¶
　稗編卷一百八¶
