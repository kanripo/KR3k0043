# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.264153
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百九
<pb:KR3k0043_WYG_109-1a>¶
欽定四庫全書¶
　稗編卷一百九　　　　　明　唐順之　撰¶
　　户七¶
　　　論唐和糴　　　　　　　　馬端臨¶
按唐都關中而關輔土地所入不足以供軍國之用故¶
常恃轉漕東南之粟而東南之粟必先至東都然後浮¶
河渭沂流以入關是以其至也罙難故開元以前嵗若¶
不登天子常移蹕就食於東都自牛仙客獻䇿和糴然¶
<pb:KR3k0043_WYG_109-1b>¶
後始免此行然肅代之後既無東幸之事東南餽餉稍¶
不至則上下皇皇立有菜色之憂三代以前京畿千里¶
自甸服百里賦納總至於五百里米而五百里之外皆¶
諸侯國不過任土作貢以輸王府而賦税米粟則未嘗¶
徴之當時宗廟百官有司與後世不殊然賦税取之千¶
里之内而自足不聞其責餉運於畿外之諸侯糴米粟¶
於畿内之百姓也然則不能量入為出以制國用雖竭¶
天下之力以奉之多為法以取之祗益見其不足耳¶
<pb:KR3k0043_WYG_109-2a>¶
按古之國用食租衣税而已毋俟於糴也平糴法始於¶
魏李悝然豐則取之於民歉則捐以濟民凡以為民而¶
已軍國之用未嘗仰此歴代因之自唐始以和糴充他¶
用至於宋而糴遂為軍餉邊儲一大事熈豐而後始有¶
結糴寄糴俵糴均糴博糴兑糴括糴等名何其多也推¶
原其由葢自真宗仁宗以來西北用兵糧儲缺乏遂以¶
茶鹽貨物召商人入中而奸商黠賈遂至低價估貨髙¶
價入粟國家急仰軍儲又法令素寛致有此弊後來懲¶
<pb:KR3k0043_WYG_109-2b>¶
其弊所以只糴之於民而不復墮商人之計然至於計¶
其家産而均敷之量其蓄積而括索之甚至或不償其¶
直或强敷其數則其為民病又有不可勝言者葢始也¶
官為商所虧終也民又為官所虧其失一也¶
　　　宋和糴　　　　　　　　　宋　志¶
和糴宋嵗漕以廣軍儲實京邑河北河東陜西三路及¶
内郡又自糴買以息邊民飛輓之勞其名不一建隆初¶
河北連嵗大稔命使置塲増價市糴自是率以為常咸¶
<pb:KR3k0043_WYG_109-3a>¶
平中嘗出内府綾羅錦綺計直緡錢百八十萬銀三十¶
萬兩付河北轉運使糴粟實邊繼而詔凡邊州積榖可¶
給三嵗則止大中祥符初三路嵗豐仍令増糴廣蓄靡¶
限常數後又時出内庫緡錢或數十萬或百萬别遣官¶
經畫市糴中等户以下免之初河東既下減其租賦有¶
司言其地沃民勤頗多積榖請毎嵗和市隨常賦輸送¶
其直多折色給之京東西陜西河北缺兵食州縣括民¶
家所積糧市之謂之推置取上户版籍酌所輸租而均¶
<pb:KR3k0043_WYG_109-3b>¶
糴之謂之對糴皆非常制麟府州以轉餉道遠遣常參¶
官就置塲和糴河北又募商人輸芻粟於邊以要劵取¶
鹽及緡錢香藥寳貨於京師或東南州軍陜西則受鹽¶
於兩池謂之入中陜西糴榖又嵗預給青苖錢天聖以¶
來罷不復給然發内藏金帛以助糴者前後不可勝數¶
寶元中出内庫珠直緡錢三十萬付三司售之取其直¶
以助邊費歐陽修奉使河東還言河東禁並邊地不許¶
人耕而私糴北界粟麥為兵儲最為大患遂詔岢嵐火¶
<pb:KR3k0043_WYG_109-4a>¶
山軍閒田竝邊壕十里外者聽人耕然竟無益邊備嵗¶
糴如故大抵入中利厚而商賈趨之罷三路入中悉以¶
見錢和糴縣官之費省矣熈寜五年詔以銀絹各二十¶
萬賜河東經畧安撫司聽人賖買收本息封樁備邊自¶
是三路封樁所給甚廣或取之三司或取之市易務或¶
取之他路轉運司或賜常平錢或鬻爵給度牒而出内¶
藏錢帛不與焉七年以岷州入中者寡令三司具東南¶
及西鹽鈔法經乆通行利病以聞知熈州王韶建議依¶
<pb:KR3k0043_WYG_109-4b>¶
沿邊和糴例以一分見緡九分西鈔别約價募入中者凡邊¶
部入中有闕則多出京鈔或饒益誘之以紓用度是嵗河東¶
竝邊大稔詔都轉運使李師中與劉庠廣糴積五年之蓄¶
復命輔臣議更與陕西竝塞芻糧之法令轉運司増舊糴¶
三分以所糴虧羡為賞罰仍遣吏按視而陜西和糴或¶
以錢茶銀紬絹糴於弓箭手八年河東察訪使李承之¶
言太原路二稅外有和糴糧草官雖量予錢布而所得¶
細㣲民無所濟遇嵗凶不蠲最為弊法繼而知太原韓¶
<pb:KR3k0043_WYG_109-5a>¶
絳復請和糴於元數省三分罷支錢布乞精選才臣講¶
求利害詔委陳安石元豐元年安石奏河東十三州二¶
稅以石計凡三十九萬二千有餘而和糴數八十三萬¶
四千有餘所以嵗凶仍輸者以稅輕軍儲不可闕故也¶
舊支錢布相半數既竒零以鈔貿易畧不收半公家實¶
費百姓乃得虛名欲自今罷支糴錢嵗以其錢令竝邊¶
州郡和市封樁即嵗災以填所蠲數年豐則三嵗一免¶
其輸朝廷以為然始詔河東嵗給和糴錢八萬餘緡並¶
<pb:KR3k0043_WYG_109-5b>¶
罷以其錢付漕司如安石議因用安石為河東轉運使¶
其後經畧使吕惠卿復請别議立法除河外三州理為¶
邊郡宜免餘十一州可概均糴下有司議以嵗和糴見¶
數十分之裁其二用八分為額隨戸邑髙下裁定毋更¶
給錢嵗災同秋稅蠲放以轉運司應給錢補之災不及¶
五分聽以乆例支移遂易和糴之名為助軍糧草宣和¶
中罷畿内和糴自熈寜以來和糴入中之外又有坐倉¶
博糴結糴俵糴兌糴寄糴括糴勸糴均糴等名其曰坐¶
<pb:KR3k0043_WYG_109-6a>¶
倉熈寜二年令諸軍餘糧願糴入官者計價支錢復儲¶
其米於倉王珪奏曰外郡用錢四十可致斗米於京師¶
今京師乏錢反用錢百坐倉糴斗米此極非計司馬光¶
曰坐倉之法葢因小郡乏米而庫有餘錢故反就軍人¶
糴米以給次月之糧出於一時急計耳今京師有七年¶
之儲而府庫無錢更糴軍人之米使積乆陳腐其為利¶
害非臣所知吕惠卿曰今坐倉得米百萬石則减東南¶
嵗漕百萬石轉易為錢以供京師何患無錢光曰臣聞¶
<pb:KR3k0043_WYG_109-6b>¶
江淮之南民間乏錢謂之錢荒而土宜秔稻彼人食之¶
不盡若官不糴取以供京師則無所發泄必甚賤傷農¶
夫矣且民有米而官不用米民無錢而官必使之出錢¶
豈通財利民之道乎不從明年又慮元價錢神龍衛及¶
諸司每石等第増錢收糴仍聽行於河北東陜西諸路¶
元符以後有低價抑糴之弊詔禁止之其曰博糴熈寜¶
七年詔河北轉運提舉司置場以常平及省倉嵗用餘¶
糧减直聽民以絲綿綾絹増價博買俟秋成博糴崇寜¶
<pb:KR3k0043_WYG_109-7a>¶
五年又詔陜西錢重物輕委轉運使措置以銀絹絲紬¶
之類博糴斛斗以平物價其曰結糴熈寜八年劉佐體¶
量川茶因便結糴熈河路軍儲得七萬餘石詔運給焉¶
未幾商人王震言結糴多散官或浮浪之人有經年方¶
輸者詔措置熈河財用孫迥究治以聞迥奏總管王君¶
萬負熈河兩川結糴錢十四萬六百三十餘緡銀三百¶
餘兩乃遣蔡確馳徃本路劾之君萬及髙遵皆坐借結¶
糴違法市易降黜有差崇寜初蔡京行於陜西盡括民¶
<pb:KR3k0043_WYG_109-7b>¶
財以充數五年以星變講修闕政罪陜西河東結糴對¶
糴其曰俵糴熈寜八年令中書計運米百萬石費約三¶
十七萬緡帝恠其多王安石因言俵糴非特省六七十¶
萬緡嵗漕之費且河北入中之價權之在我遇斗斛貴¶
住糴即百姓米無所糴自然價損非惟實邊亦免傷農¶
乃詔嵗以末鹽鈔錢在京粳米六十萬貫石付都提舉¶
市易司貿易度民田入多寡豫給錢物秋成於澶州北¶
京及縁邊入米麥粟封樁即物價踴權止入中聽糴便¶
<pb:KR3k0043_WYG_109-8a>¶
司兌用須嵗豐補價紹聖三年吕大忠之言召農民相¶
保豫貸官錢之半循税限催科餘錢至夏秋用時價隨¶
所輸貼納崇寜中蔡京令坊郭鄉村以等第給錢俟收¶
以時價入粟邊郡弓箭手青唐蕃部皆然用俵多寡為¶
官吏賞罰其曰兌糴熈寜九年詔淮南常平司於麥熟¶
州郡及時兌糴元祐二年嘗以麥熟下諸路廣糴詔後¶
價若與本相當即許變轉兌糴其曰寄糴元豐二年糴¶
便糧草王子淵論綱舟利害因言商人入中嵗小不登¶
<pb:KR3k0043_WYG_109-8b>¶
必邀厚價故設内郡寄糴之法以權輕重七年詔河北¶
瀛定二州所糴數以鉅萬而散於諸郡寄糴恐緩急不¶
相及不若致商人自運李南公王子淵俱言寄糴行已¶
乆且近都倉緩急運致非難於是寄糴卒不罷其曰括¶
糴元符元年涇原經畧使章楶請並邊糴買豫榜諭民¶
毋得與公家争糴即官儲有乏括索贏糧之家量存其¶
所用盡糴入官其曰勸糴均糴政和元年童貫宣撫陜¶
西議行之鄜延經畧使(闕/)即言勸糴非可以乆行均糴¶
<pb:KR3k0043_WYG_109-9a>¶
先入其斛斗乃給其直於有斛斗之家未有害也坊郭¶
之人素無斛斗必須外糴轉有煩費䟽奏坐貶五年言¶
者謂均糴法嚴然已糴而不償其直或不度州縣之力¶
敷數過多有一户糴數百石者乃詔諸路毋輙均糴既¶
而州縣以和糴為名低裁其價轉運司程督愈峻科率¶
倍於均糴詔約止之宣和四年荆湖南北均糴以家業¶
為差勸糴之法其後寖及於新邊鄯郭州積石軍蕃部¶
患之自熈寜以來王韶開熈河章惇營溪洞沈起劉彛¶
<pb:KR3k0043_WYG_109-9b>¶
啓交趾之隙韓存寶林廣窮乞弟之役費用科調益繁¶
陜西宿兵既多元豐四年六路大舉西討軍費最甚於¶
他路帝先慮科役擾民令趙卨亷問頗得其事又以糧¶
餉麄惡欲械斬河東涇原漕臣以勵其餘卒以師興役¶
衆鮮克辦給又李稷為鄜延漕臣督運詔許斬知州以¶
下乏軍興者民苦摺運多散走所殺至數千人道斃者¶
不在焉於是文彦博奏言關陜人户昨經調發不遺餘¶
力死亡之餘疲瘵已甚為今之計正當勞來將士安撫¶
<pb:KR3k0043_WYG_109-10a>¶
百姓全其瘡痍使得蘇息明年優詔嘉答初西師無功¶
議者慮朝廷再舉自是帝大感悟申飭邊臣固境息兵¶
關中以蘇哲宗即位諸老大臣維持初政益務綏静邊¶
郡類無調發第令諸路廣糴以備蓄積及詔陜西麟府¶
州計五嵗之糧而已紹聖初乃詔河北鎮定瀛州糴十¶
年之儲餘州七年其後陜西諸路又連嵗興師及進築¶
鄯湟等州費資糧不可勝計元符二年涇原經畧使章¶
楶諌曰伏見興師以來陜西府倉廪儲蓄内外一空前¶
<pb:KR3k0043_WYG_109-10b>¶
後資貸内藏金帛不知其幾千萬數即今所在糧草盡¶
乏漕臣計無所出文移指空而已今者正休兵息民清¶
心省事之時唯深察臣裁决斯事若更詢主議大臣竊¶
恐專務興師上誤聖聽主議大臣指章惇也時内蔵空¶
乏陜西諸路以軍賞銀絹數寡請給於内蔵庫詔以絹¶
五十萬予之帝謂近臣曰内庫絹才百萬已輟其半矣¶
蔡京用事復務拓土勸徽宗招納青唐用王厚經置費¶
錢億萬用大兵凡再始克之而湟州戍兵嵗費錢一千¶
<pb:KR3k0043_WYG_109-11a>¶
二十四萬九千餘緡五年熈河蘭湟運使洪中孚言本¶
道青稞畝收五石粒當大麥之三異時人糧給精米馬¶
料給青稞率皆八折不惟人馬之食自足而價亦相當¶
今邊臣不燭事情精米青稞與造米大麥一例抵斗給¶
散即公有一分之耗私有一分之贏㑹計一路嵗費斛¶
斗一百八十萬雜色五十萬外青稞一百三十萬抵斗¶
嵗費二十六萬石石三十緡計七百八十萬帝慮其米¶
仍鹿將士或有飢色乃命九折明年復令計斗給散竟¶
<pb:KR3k0043_WYG_109-11b>¶
罷九折又於陜西建四都倉平夏城曰裕財鎮戎軍曰¶
裕軍通陜砦曰裕民西安州曰裕邊自夏人叛命諸路¶
皆謀進築陜以西保甲皆運糧後童貫又自將兵築靖¶
夏制戎伏羌等城窮討深入凡六七年至宣和末饋餉¶
空乏鄜延至不能支旬月時邊臣爭務開邊䕫峽嶺南¶
不毛之地草創郡邑調取於民費出於縣官不可勝計¶
最後有燕山之役雄霸等州倉廪皆竭兵士飢忿有擲¶
瓦石擊守貳刃將官者燕山郭藥師所將常勝一軍計¶
<pb:KR3k0043_WYG_109-12a>¶
口給錢廪月費米三十萬石錢一百萬緡河北之民力¶
不能給於是免夫之議興初黄河嵗調夫修築埽岸其¶
不即役者輸免夫錢熈豐間淮南科黄河夫夫錢十千¶
富户有及六十夫者劉誼葢嘗論之及元祐中吕大防¶
等主回河之議力役既大因配夫出錢大觀中修滑州¶
漁池埽始盡令輸錢帝謂事易集而民不煩乃詔凡河¶
堤合調春夫盡輸免夫之直定為永法及是王黼建議¶
乃下詔曰大兵之後非假諸路民力其克有濟諭民國¶
<pb:KR3k0043_WYG_109-12b>¶
事所當竭力天下並輸免夫錢夫二十千淮浙江湖嶺¶
蜀夫三十千凡得一千七百餘萬緡河北郡盗因是大¶
起南渡三邊饋餉糴事所不容已紹興間於江浙湖南¶
博糴多者給官告少者給度牒或以鈔引類多不售而¶
吏縁為奸人情大擾於是减其價以誘積粟之家初不¶
拘於官編之戸凡降金銀錢帛而州縣阻節不即還者¶
官吏並徒二年廣東轉運判官周綱糴米十五萬石無¶
擾及無陳腐撫州守臣劉汝翼餉兵不匱及勸誘賑糶¶
<pb:KR3k0043_WYG_109-13a>¶
流離皆轉一官七年以饒州之糴石取耗四斗罪其郡¶
守自是和糴者計剰科罪十三年荆湖嵗稔米斗六七¶
錢乃就糴以寛江浙之民孝宗乾道三年秋江浙淮閩¶
滛雨詔州縣以本錢坐倉收糴毋強配於民四年糴本¶
給㑹子及錢銀石錢二貫五百文寶慶三年監察御史¶
汪剛中言和糴之弊其來非一日矣欲得其要而革之¶
非禁科抑不可夫禁科抑莫如増米價此已試而有驗¶
者望飭所司奉行有㫖從之紹定元年錫銀㑹度牒於¶
<pb:KR3k0043_WYG_109-13b>¶
湖廣總所令和糴米七十萬石餉軍五年臣僚言若將¶
民間合輸緡錢使輸斛斗免令賤糶輸錢在農人亦甚¶
有利此廣糴之良法也從之開慶元年沿江制置司招¶
糴米五十萬石湖南安撫司糴米五十萬石兩浙轉運¶
司五十萬石淮浙發運司二百萬石江東提舉司三十¶
萬石江西轉運司五十萬石湖南轉運司二十萬石太¶
平州一十萬石淮安州三十萬石高郵軍五十萬石漣¶
水軍一十萬石廬州一十萬石並視時以一色㑹子發¶
<pb:KR3k0043_WYG_109-14a>¶
下收糴以供軍餉¶
　　　青苖法　　　　　　　　　宋　史¶
初神宗既用王安石為參知政事安石為帝言天下財¶
利所當開闔歛散者帝然其說遂創立制置三司條例¶
司安石因請以著作佐郎編校集賢書籍吕惠卿為制¶
置司檢詳文字自是專一講求立為新制欲行青苖之¶
法蘇轍自大名推官上事召對亦除條例司檢詳文字¶
安石出青苖法示之轍曰以錢貸民使出息二分本為¶
<pb:KR3k0043_WYG_109-14b>¶
利民然出納之際吏縁為奸雖有法不能禁錢入民手¶
雖良民不免非理費用及其納錢雖富民不免違限如¶
此則鞭苔必用州縣多事矣唐劉晏掌國計未嘗有所¶
假貸有尤之者晏曰使民僥倖得錢非國之福使吏倚¶
法督責非民之便吾雖未嘗假貸而四方豐凶貴賤知¶
之未嘗逾時有賤必糴有貴必糶以此四方無甚貴甚¶
賤之病安用貸為晏之言漢常平法耳公誠能行之晏¶
之功可立俟也安石自此逾月不言青苗㑹河北轉運¶
<pb:KR3k0043_WYG_109-15a>¶
司幹當公事王廣廉召議事廣廉嘗奏乞度僧牒數千¶
道為本錢於陜西轉運司私行青苖法春散秋歛與安¶
石意合至是請施行之河北於是安石决意行之而常¶
平廣惠倉之法遂變而為青苖矣蘇轍以議不合罷而¶
諸路提舉官徃徃迎合安石之意務以多散為功富民¶
不願取貧者乃欲得之即令隨户等髙下品配又令貧¶
富相兼十人為保首王廣廉在河北一等户給十五千¶
等而下之至五等猶給一千民間喧然不以為便廣廉¶
<pb:KR3k0043_WYG_109-15b>¶
入奏謂民皆歡呼感徳然言不便者甚衆右正言李常¶
孫覺乞詔有司毋以強民時提舉府界常平事侯叔獻¶
屢督提㸃府界縣鎮吕景散錢景以畿縣各有屯兵嵗¶
入課利僅能贍給又民户嘗貸糧五十餘萬石尚悉以¶
閣今條例又以買陜西鹽鈔錢五十萬緡為青苖錢給¶
散恐民力不堪詔送條例司召提舉司官至中書戒諭¶
之王安石言若此諸路必顧望不敢推行新法第令條¶
例司指揮從之三年判大名府韓琦言臣凖散青苖詔¶
<pb:KR3k0043_WYG_109-16a>¶
書務在惠小民不使兼并乗急以要倍息而公家無所¶
利其入今所立條約乃自鄉户一等而下皆立借錢貫¶
陌三等以上更許増借坊郭户有物業勝質當者亦依¶
鄉户例支借且鄉村上等户并坊郭有物業者乃從來¶
兼并之家今令多借之錢一千令納一千三百則是官¶
自放錢取息與初詔絶相違戾又條約雖禁抑勒然須¶
得上户為甲頭以任之民愚不慮乆遠請時甚易納時¶
甚難故自制下以來上下惶惑皆謂若不抑散則上户¶
<pb:KR3k0043_WYG_109-16b>¶
必不願請近下等第與無業客户雖或願請必難催納¶
將來必有行刑督索及勒干係書手典押耆户長同保¶
均倍之患去嵗河朔豐稔米斗不過七八十錢若乗時¶
多歛俟貴而糶不唯合古制無失䧟兼民被實惠亦足¶
收其羡贏今諸倉方糴而提舉司已亟止之意在移此¶
糴本盡為青苖錢則三分之息可為已功豈暇更恤斯¶
民乆遠之患若謂陜西嘗行其法官有所得而民以為¶
便此乃轉運司因軍儲有缺適自冬及春雨雪及時麥¶
<pb:KR3k0043_WYG_109-17a>¶
苖滋盛定見成熟行於一時可也今乃建官置司以為¶
每嵗常行之法而取利三分豈陜西權宜之比哉兼初¶
詔且於京東淮南河北三路試行俟有緒方推之他路¶
今三路未集而遽盡於諸路置使非陛下憂民祖宗惠¶
下之意乞盡罷提舉官第委提㸃刑獄官依常平舊法¶
施行帝袖出琦奏示執政曰琦真忠臣朕始謂可以利¶
民不意乃害民如此且坊郭安得青苗而使者亦強與¶
之安石勃然進曰茍從其所欲雖坊郭何害因難琦奏¶
<pb:KR3k0043_WYG_109-17b>¶
曰陛下修常平法以助民至於收息亦周公遺法也如¶
桑𢎞羊籠天下貨財以奉人主私用乃可謂興利之臣¶
今抑兼并振貧弱置官理財非所以佐私欲安可謂興¶
利之臣乎曽公亮陳升之皆言坊郭不當俵錢與安石¶
論難乆之而罷帝終以琦說為疑安石遂稱疾不出帝¶
諭執政罷青苗法公亮升之欲即奏詔趙抃獨俟安石¶
出自罷之連日不决帝更以為疑因令吕惠卿諭㫖起¶
安石安石入謝既視事志氣愈悍靣責公亮等由是持¶
<pb:KR3k0043_WYG_109-18a>¶
新法益堅詔以琦奏付制置條例司條例司䟽列琦奏¶
而辨析其不然琦復上䟽曰制置司多刪去臣元奏要¶
語唯舉大概用偏辭曲難及引周禮國服為息之說文¶
其謬妄上以欺罔聖聽下以愚弄天下臣竊以為周公¶
立太平之法必無剥民取利之理但漢儒解釋或有異¶
同周禮園㕓二十而稅一唯漆林之征二十而五鄭康¶
成乃約此法謂從官貸錢若受園㕓之地貸萬錢者出¶
息五百賈公彦廣其說謂如此則近郊十一者萬錢期¶
<pb:KR3k0043_WYG_109-18b>¶
出息一千逺郊二十而三者萬錢期出息一千五百甸¶
稍縣都之民萬錢期出息二千如此則須漆林之户取¶
貸方出息二千五百當時未必如此今放青苖錢凡春¶
貸十千半年之内便令納利二千秋再放十千至嵗終¶
又令納利二千則是貸萬錢者不問逺近嵗令出息四¶
千周禮至逺之地出息二千今青苖取息過周禮一倍¶
制置司言比周禮取息已不為多是欺罔聖聽且謂天¶
下之人不能辨也且古今異宜周禮所載有不可施於¶
<pb:KR3k0043_WYG_109-19a>¶
今者其事非一若謂泉府一職可施行則制置司何獨¶
舉注䟽貸錢取息一事以詆天下之公言哉康成又注¶
云王莽時貸以治産業者但計所贏受息無過嵗什一¶
公彦䟽云莽時雖計本多少為定及其催科唯所贏多¶
少假令萬錢嵗贏萬錢催一千贏五千催五百餘皆據¶
利催什一若贏錢更少則納息更薄比今青苖取利尤¶
為寛少而王莽之外上自兩漢下及有唐更不聞有貸¶
錢取利之法今制置司遇堯舜之主不以二帝三王之¶
<pb:KR3k0043_WYG_109-19b>¶
道上禆聖政而貸錢取利更過莽時此天下不得不指¶
以為非而老臣不可以不辨也况今天下田税已重固¶
非周禮什一之法更有農具牛皮鹽麴鞵錢之類凡十¶
餘目謂之雜錢每夏秋起納官中更以紬絹斛斗低估¶
令民以此雜錢折納又嵗散官鹽與民謂之蠶鹽折納¶
絹帛更有預買和買紬絹如此之類不可悉舉皆周禮¶
田税什一之外加歛之物取利已厚傷農已深奈何又¶
引周禮國服為息之說謂放青苖錢取利乃周公太平¶
<pb:KR3k0043_WYG_109-20a>¶
已試之法此則誣汙聖典蔽惑睿明老臣得不太息而¶
慟哭也制置司又謂常平舊法亦糶與坊郭之人坊郭¶
有物力户未嘗零糴常平倉斛斗此葢欲多借錢與坊¶
郭有業之人以望收利之多妄稱周禮以為無都邑鄙¶
野之限以文其曲説唯陛下詳之樞宻使文彦博亦數¶
言不便帝曰吾遣二中使親問民間皆云甚便彦博曰¶
韓琦三朝宰相不信而信二宦者乎先是王安石隂結¶
入内副都知張若水押班藍元震帝因使二人濳察府¶
<pb:KR3k0043_WYG_109-20b>¶
界俵錢事還言民皆情願無抑配者故帝益信之初羣¶
臣進讀邇英畢帝問朝廷每更一事舉朝洶洶何也司¶
馬光曰青苖出息平民為之尚能以蠶食下户至飢寒¶
流離况縣官法度之威乎吕惠卿曰青苖法願則取之¶
不願不强也光曰愚民知取債之利不知還債之害非¶
獨縣官不强富民亦不强也帝曰陜西行之乆民不以¶
為病光曰臣陜西人也見其病不見其利朝廷初不許¶
有司尚能以病民况法許之乎及拜官樞密副使光上¶
<pb:KR3k0043_WYG_109-21a>¶
章力辭至六七曰帝誠能罷制置條例司追還提舉官¶
不行青苗助役等法雖不用臣臣受賜多矣不然終不¶
敢受命竟出知永興軍當是時爭青苖錢者甚衆翰林¶
學士范鎮言陛下初詔云公家無所利其入今提舉司¶
以户等給錢皆令出三分之息物議紛紜皆云自古未¶
有天子開課塲者民雖至愚不可不畏後以言不行致¶
仕臺諌官吕公著孫覺李常張戩程顥等皆以論青苖¶
罷黜知亳州冨弼知青州歐陽修繼韓琦論青苗之害¶
<pb:KR3k0043_WYG_109-21b>¶
且持之不行亦坐移鎮知陳留縣姜濳之官才數月青¶
苗令下濳即榜於縣門又移之鄉村各三日無人至遂¶
撤榜付吏曰民不願矣府寺疑濳壅令使其屬按驗無¶
違令者濳知不免即移疾去知山隂縣陳舜俞不肯奉¶
行移狀自劾曰方今小民匱乏願貸之人徃徃有之譬¶
如孺子見飴蜜孰不染指爭食然父母疾止之恐其積¶
甘足以生病故耆老戒其鄉黨父兄誨其子弟未嘗不¶
以貸貰為不善治生今乃官自出舉誘以便利督以威¶
<pb:KR3k0043_WYG_109-22a>¶
刑非王道舉也况正月放夏料五月放秋料而所歛亦¶
在當月百姓得錢便出息輸納實無所利是使民一取¶
青苗錢終身以及世世一嵗嘗兩輸息錢乃别為一賦¶
以弊生民也坐謫南康軍鹽酒稅陜西轉運副使陳繹¶
止環慶等六州毋散青苖錢且留常平倉物以備用條¶
例司劾其罪詔釋之五月制置三司條例司罷歸中書¶
以常平新法付司農寺命集賢校理吕惠卿同判寺兼¶
領田役水利七年帝患俵常平官吏多違法王安石請¶
<pb:KR3k0043_WYG_109-22b>¶
縣專置一主簿主給納役錢及常平不過五百員費錢¶
三十萬貫耳從之帝以乆旱為憂翰林學士承㫖韓維¶
言畿縣近督青苖甚急徃徃鞭撻取足民至伐桑為薪¶
以易錢旱灾之際重罹此苦帝頗感悟太皇太后亦嘗¶
為帝言聞民間甚苦青苗助役錢盍罷之㑹百姓流離¶
帝憂見顔色益疑新法不便欲罷之安石不悅屢求去¶
四月出知江寜府然安石薦韓絳代相仍以吕惠卿佐¶
之於安石所為遵守不變元祐元年詔提舉官累年積¶
<pb:KR3k0043_WYG_109-23a>¶
蓄錢榖財物盡樁作常平錢物委提㸃刑獄交管依舊¶
常平倉法行之罷各縣專置主簿四月再立常平錢榖¶
給歛出息之法限二月或正月以散及一半為額民間¶
絲麥豐熟隨夏稅先納所輸之半願伴納者止出息一¶
分左司諌王巖叟監察御史上官均右正言王覿右司¶
諌蘇轍御史中丞劉摰交章論復行青苖之非八月司¶
馬光奏先朝散青苖本為利民並取情願後提舉官速¶
要見功務求多散或舉縣追呼或排門抄劄亦有無賴¶
<pb:KR3k0043_WYG_109-23b>¶
子弟謾昧尊長錢不入家亦有他人冐名詐請莫知為¶
誰及至追催皆歸本户今朝廷深知其弊故悉罷提舉¶
官不復立額考校訪問人情安便欲下諸路提㸃刑獄¶
申嚴州縣抑配之禁詔從之中書舍人蘇軾不書録黄¶
奏曰熈寜之法未嘗不禁抑配而其害至此民家量入¶
為出雖貧亦足若令分外得錢則費用自廣况子弟欺¶
謾父母人户冐名詐請似此本非抑配臣謂以散及一¶
半為額與熈寜無異今許人願請未免設法罔民使快¶
<pb:KR3k0043_WYG_109-24a>¶
一時非理之用而不慮後日催納之患二者皆非良法¶
相去無幾今已行常平糶糴之法惠民之外官亦稍利¶
何用二分之息以賈無窮之怨於是王巖叟蘇轍朱光¶
庭王覿等復言臣等屢有封事乞罷青苖皆不蒙付外¶
盡付三省公議得失初同知樞密院范純仁以國用不¶
足建請復散青苗錢四月之詔葢純仁意也時司馬光¶
以疾在告已而臺諌皆言其非不報光尋奏乞約束州¶
縣抑配蘇軾又繳奏乞盡罷之光始大悟遂力疾入對¶
<pb:KR3k0043_WYG_109-24b>¶
尋詔常平錢榖止令州縣依舊法趂時糴糶青苖錢更不¶
支俵除舊欠二分之息元支本錢驗見欠多少分料次¶
隨二稅輸納¶
　¶
　¶
　¶
　¶
　稗編卷一百九¶
