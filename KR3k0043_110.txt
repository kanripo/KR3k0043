# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.282514
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十
<pb:KR3k0043_WYG_110-1a>¶
欽定四庫全書¶
　稗編卷一百十　　　　　　　明　唐順之　撰¶
　　户八¶
　　　齊鹽鐵　　　　　　　　　　　管　子¶
桓公問於管子曰吾欲籍於臺雉何如管子對曰此毁成¶
也吾欲籍於樹木管子對曰此伐生也吾欲籍於六畜管¶
子對曰此殺生也吾欲籍於人何如管子對曰此隠情也¶
桓公曰然則吾何以為國管子對曰唯官山海為可耳桓¶
<pb:KR3k0043_WYG_110-1b>¶
公曰何謂官山海管子對曰海王之國謹正鹽筴桓公曰¶
何謂正鹽筴(正稅/也)管子對曰十口之家十人食鹽百口之¶
家百人食鹽終月大男食鹽五升少半(少半猶/劣薄也)大女食鹽¶
三升少半吾子(謂少男/少女也)食鹽二升少半此其大厯(歴數/也)也¶
鹽百升而釡今鹽之重升加分彊(分彊半/合也)釡五十也升加¶
一彊釡百也升加二彊釡二百也鍾二千(十釡/為鍾)十鍾二萬¶
百鍾二十萬千鍾二百萬萬乘之國人數開口千萬也禺¶
(禺讀為/偶對也)筴之商(商計/也)日二百萬十日二千萬一月六千萬萬乘¶
<pb:KR3k0043_WYG_110-2a>¶
之正九百萬也月人三十錢之籍為錢三千萬今吾非籍¶
之諸君(謂老男/老女也)吾子而有二國之籍者六千萬使君施令¶
曰吾將籍於諸君吾子則必囂號今夫給之鹽筴則百倍¶
歸於上人無以避此者數也　今鐵官之數曰一女必有¶
一鍼一刀若其事立(若即/然後)耕者必有一耒一耜一銚(大鋤/曰銚)若¶
其事立行服連(輦名/)軺輂(居玉/反)者(大車駕/馬者也)必有一斤一鋸¶
一錐一鑿若其事立不爾而成事者天下無有今鍼之重¶
加一也三十鍼一人之籍也刀之重加六五六三十五刀¶
<pb:KR3k0043_WYG_110-2b>¶
一人之籍也耜鐵之重加七三耜鐵人之籍也其餘輕重¶
皆准此而行然則舉臂勝事無不服籍者　桓公曰然則¶
國無山海不王乎管子曰因人之山海假之名有海之國¶
售鹽於吾國釡十五吾受而官出之以百我未與其本事¶
也受人之事以重相推此人用之數也　管子曰隂王之¶
國有三而齊與在焉桓公曰此言可得聞乎管子對曰楚¶
有汝漢之黄金而齊有渠展之鹽燕有遼東之煑此陰王¶
之國也且楚之有黄金中齊有薔石也茍有操之不工用¶
<pb:KR3k0043_WYG_110-3a>¶
之不善天下睨而走耳使夷吾得居楚之黄金吾能令¶
農毋耕而食女毋織而衣今齊有渠展之鹽請君伐菹¶
薪煮水為鹽正而積之桓公曰諾十月始正至於正月¶
成鹽三萬六千鍾召管子而問曰安用此鹽而可管子¶
對曰孟春既至農事且起大夫無得繕冢墓理宫室立¶
臺榭築墻垣北海之衆無得聚庸而煮鹽若此則鹽必¶
坐長而十倍桓公曰善行事奈何管子對曰請以令糶¶
之梁趙宋衛濮陽彼盡饋食之國也無鹽則腫守圉之¶
<pb:KR3k0043_WYG_110-3b>¶
國用鹽獨甚桓公曰諾乃以令使糶之得成金萬一千¶
餘斤桓公召管子而問曰安用金而可管子對曰請以¶
令使賀獻出正籍者必以金金坐長而百倍運金之重¶
以衡萬物盡歸於君故此所謂用若挹於河海若輸之¶
給馬此隂王之業　桓公曰衡謂寡人曰一農之事必¶
有一耜一銚一䥥一鎒一椎一銍然後成為農一車必¶
有一斤一鋸一釭一鑚一鑿一銶一軻然後成為車一¶
女必有一刀一錐一箴一錰(音/杰)然後成為女請以令斷山¶
<pb:KR3k0043_WYG_110-4a>¶
木鼔山鐵是可以無籍而用足管子對曰不可今發徒¶
𨽻而作之則迯亡而不守發民則下疾怨上邊竟有兵¶
則懐宿怨而不戰未見山鐵之利而内敗矣故善者不¶
如與民量其重計其贏民得其十君得其三有雜之以¶
輕重守之以髙下若此則民疾作而為上虜矣¶
　　　論鹽　　　　　　　　　　馬端臨¶
按鹽之為利自齊管仲發之後之為國者𣙜利日至其¶
初也奪竈户之利而官自煮之甚則奪商販之利而官¶
<pb:KR3k0043_WYG_110-4b>¶
自賣之然官賣未必能周徧而細民之食鹽者不能皆¶
與官交易則課利反虧於商税於是立為蠶鹽食鹽等¶
名分貧富五等之户而俵散抑配之葢唐張平叔所獻¶
官自賣鹽之䇿而昌黎公所以駁議之者其慮已畧及¶
此矣逮其極弊也則官復取鹽自賣之别取其錢而人¶
户所納鹽錢遂同常賦無名之横歛永不可除矣當時¶
江南亦配鹽於民而徴米在後鹽不給而徴米如故其¶
弊歴三百年而未除宇縣分割國自為政而苛歛如出¶
<pb:KR3k0043_WYG_110-5a>¶
一轍異哉¶
　　　唐鹽法　　　　　　　　　唐　志¶
唐有鹽池十八井六百四十皆隸度支蒲州安邑解縣¶
有池五總曰兩池嵗得鹽萬斛以供京師鹽州五原有¶
烏池白池瓦池細項池靈州有溫泉池兩井池長尾池¶
五泉池紅桃池回樂池𢎞靜池㑹州有河池三州皆輸¶
米以代鹽安北都䕶府有胡洛池嵗得鹽萬四千斛以¶
給振武天徳黔州有井四十一成州嶲州井各一果閬¶
<pb:KR3k0043_WYG_110-5b>¶
開通井百二十三山南西院領之邛眉嘉有井十三劒¶
南西川院領之梓遂緜合昌渝盧資榮陵簡有井四百¶
六十劒南東川院領之皆隨月督課幽州大同横野軍¶
有鹽屯每屯有丁有兵嵗得鹽二千八百斛下者千五¶
百斛負海州嵗免租為鹽二萬斛以輸司農青楚海滄¶
隸杭蘇等州以鹽價市輕貨亦輸司農天寶至徳間鹽¶
每斗十錢乾元元年鹽鐵鑄錢使第五琦初變鹽法就¶
山海井竈近利之地置鹽院游民業鹽者為亭户免雜¶
<pb:KR3k0043_WYG_110-6a>¶
徭盗鬻者論以法及琦為諸州𣙜鹽鐵使盡榷天下鹽¶
斗加時價百錢而出之為錢一百一十自兵起流庸未¶
復稅賦不足供費鹽鐵使劉晏以為因民所急而稅之¶
則國足用於是上鹽法輕重之宜以鹽吏多則州縣擾¶
出鹽鄉因舊監置吏亭户糶商人縱其所之江嶺去鹽¶
逺者有常平鹽每商人不至則减價以糶民官收厚利¶
而人不知貴晏又以鹽生霖潦則鹵薄䁧旱則上溜&ZX-1117e8;¶
乃隨時為令遣吏曉導倍於勸農呉越楊楚鹽廪至數¶
<pb:KR3k0043_WYG_110-6b>¶
千積鹽二萬餘石有漣水湖州越州杭州四塲嘉興海¶
陵鹽城新亭臨平蘭亭永嘉大昌侯官富都十監嵗得¶
錢百餘萬緡以當百餘州之賦自淮北置廵院十三曰¶
揚州陳許汴州廬壽白沙淮西甬橋浙西宋州泗州嶺¶
南兖鄆鄭滑捕私鹽者姦盗為之衰息然諸道加𣙜鹽¶
錢商人舟所過有稅晏奏罷州縣率稅禁堰埭邀以利¶
者晏之始至也鹽利嵗纔四十萬緡至大厯末六百餘¶
萬緡天下之賦鹽利居半宫闈服御軍饟百官禄俸皆¶
<pb:KR3k0043_WYG_110-7a>¶
仰給焉明年而晏罷貞元四年淮西節度使陳少游奏¶
加民賦自此江淮鹽每斗亦増二百為錢三百一十其¶
後復増六十河中兩池鹽每斗為錢三百七十江淮豪¶
賈射利或時倍之官收不能過半民始怨矣劉晏鹽法¶
既成商人納絹以代鹽利者每緡加錢二百以備將士¶
春服包佶為汴東水陸運兩稅鹽鐵使許以漆器瑇瑁¶
綾綺代鹽價雖不可用者亦髙估而售之廣虛數以㒺¶
上亭户冐法私鬻不絶廵捕之卒遍於州縣鹽估益貴¶
<pb:KR3k0043_WYG_110-7b>¶
商人乘時射利逺鄉貧民困髙估至有淡食者廵吏既¶
多官冗傷財當時病之其後軍費日増鹽價寖貴有以¶
榖數斗易鹽一升私糴犯法未嘗少息順宗時始减江¶
淮鹽價每斗為錢二百五十河中兩池鹽斗錢三百増¶
雲安渙陽塗&ZX-1117e9;三監其後鹽鐵使李錡奏江淮鹽斗减¶
錢十以便民未幾復舊方是時錡盛貢獻以固寵朝廷¶
大臣皆餌以厚貨鹽鐵之利積於私室而國用耗屈㩁¶
鹽法大壊多為虛估率千錢不滿百三十而已兵部侍¶
<pb:KR3k0043_WYG_110-8a>¶
郎李巽為使以鹽利皆歸度支物無虛估天下糶鹽稅¶
茶其贏六百六十五萬緡初嵗之利如劉晏之季年其¶
後則三倍晏時矣兩池鹽利嵗收百五十餘萬緡四方¶
豪商滑賈雜處解縣主以郎官其佐貳皆御史鹽民田¶
園籍於縣而令不得以縣民治之憲宗之討淮西也度¶
支使皇甫鎛加劒南東西兩川山南西道鹽估以供軍¶
貞元中盜鬻兩池鹽一石者死至元和中减死流天徳¶
五城鎛奏論死如初一斗以上杖背没其車驢能捕斗¶
<pb:KR3k0043_WYG_110-8b>¶
鹽者賞千錢州縣團保相察比於貞元加酷矣自兵興¶
河北鹽法羈縻而已至皇甫鎛又奏置搉鹽使如江淮¶
㩁法犯禁嵗多及田𢎞正舉魏博歸朝廷穆宗命河北¶
罷㩁鹽户部侍郎張平叔議榷鹽法弊請糶鹽可以富¶
國詔公卿議其可否中書舍人韋處厚兵部侍郎韓愈¶
條詰之以為不可平叔屈服宣宗即位茶鹽之法益密¶
以壕籬者鹽池之隄禁有盗壊與鬻鹻皆死鹽盗持弓¶
矢者亦皆死刑判度支周墀又言兩池鹽盗販者迹其¶
<pb:KR3k0043_WYG_110-9a>¶
居處保社按罪鬻五石市二石亭户盗糶二石皆死是¶
時江呉羣盗以所剽物易茶鹽不受者焚其室廬吏不¶
敢枝梧鎮戍場鋪堰埭以關通致富宣宗乃擇嘗更兩¶
畿輔望縣令者為監院官其後兵遍天下諸鎮擅利兩¶
池為河中節度使王重榮所有嵗貢鹽三千車中官田¶
令孜募新軍五十四都餫轉不足乃倡議兩池復歸鹽¶
鐵使而重榮不奉詔至舉兵反僖宗為再出然而卒不¶
能奪唐初無酒禁乾元元年京師酒貴肅宗以廪食方¶
<pb:KR3k0043_WYG_110-9b>¶
屈乃禁京城酤酒期以麥熟如初二年飢復禁酤非光¶
䘵祭祀燕蕃客不御酒廣徳二年定天下酤户以月收¶
稅建中元年罷之三年復禁民酤以佐軍費置肆釀酒¶
斛收直三千州縣總領醨薄私釀者論其罪尋以京師¶
四方所凑罷㩁貞元二年復禁京城畿縣酒天下置肆¶
以酤者斗錢百五十免其徭役獨淮南忠武宣武河東¶
㩁麴而已元和六年罷京師酤肆以㩁酒錢隨兩税青苖¶
歛之大和八年遂罷京師𣙜酤凡天下𣙜酒為錢百五¶
<pb:KR3k0043_WYG_110-10a>¶
十六萬餘緡而釀費居三之一貧户逃酟不在焉昭宗¶
世以用度不足易京畿近鎮麴法復𣙜酒以贍軍鳯翔¶
節度使李茂貞方顓其利按兵請入奏利害天子遽罷¶
之初徳宗納户部侍郎趙贊議稅天下茶漆竹木十取¶
一以為常平本錢及出奉天乃悼悔下詔亟罷之及朱¶
泚平佞臣希意興利者益進貞元九年諸道鹽鐵使張¶
滂奏出茶州縣若山及商人要路以三等定估十稅其¶
一自是嵗得錢四十萬緡穆宗即位兩鎮用兵帑藏空¶
<pb:KR3k0043_WYG_110-10b>¶
虛禁中起百尺樓費不可勝計鹽鐵使王播圖寵以自¶
幸乃増天下茶稅率百錢増五十江淮浙東西嶺南福¶
建荆襄茶播自領之兩川以户部領之天下茶加斤至¶
二十兩播又奏加取焉右拾遺李珏上䟽諌曰𣙜率起¶
於養兵今邊境無虞而厚歛傷民不可一也茗飲人之¶
所資重稅則價必増貧弱益困不可二也山澤之饒其¶
出不訾論稅以售多為利價騰踊則市者稀不可三也¶
其後王涯判二使置㩁茶使徙民茶樹於官塲焚其舊¶
<pb:KR3k0043_WYG_110-11a>¶
積者天下大怨令狐楚代為鹽鐵使兼榷茶使復令納¶
𣙜加價而已李石為相以茶稅皆歸鹽鐵復貞元之制¶
武宗即位鹽鐵轉運使崔珙又増江淮茶稅是時茶商¶
所過州縣有重稅或掠奪舟車露積雨中諸道置邸以¶
收稅謂之塌地錢故私販益起大中初鹽鐵轉運使裴¶
休著條約私鬻三犯皆三百斤乃論死雇載三犯至五¶
百斤居舍儈保四犯至千斤者皆死園户私鬻百斤以¶
上杖背三犯加重徭伐園失業者刺史縣令以縱私鹽¶
<pb:KR3k0043_WYG_110-11b>¶
論廬夀淮南皆加半稅私商給自首之帖天下稅茶増¶
倍貞元凡銀銅鐵錫之冶一百六十八陜宣潤饒衢信¶
五州銀冶五十八銅冶九十六鐵山五錫山二鈆山四¶
汾州礬山七徳宗時户部侍郎韓洄建議山澤之利宜¶
歸王者自是皆隸鹽鐵使元和初天下嵗采銀萬二千¶
兩銅二十六萬六千斤鐵二百七萬斤錫五萬斤鈆無¶
常數開成元年復以山澤之利歸州縣刺史選吏主之¶
其後諸州牟利以自殖舉天下不過七萬餘緡不能當¶
<pb:KR3k0043_WYG_110-12a>¶
一縣之茶稅及宣宗増河湟戍兵衣絹五十二萬餘疋¶
鹽鐵轉運使裴休請復歸鹽鐵使以供國用天下嵗率¶
銀一萬五千兩銅六十五萬五千斤鉛十一萬四千斤¶
錫萬七千斤鐵五十三萬二千斤¶
　　　宋鹽法　　　　　　　　　宋　志¶
鹽之類有二引池而成者曰顆鹽周官所謂盬鹽也煑¶
海煑井煑鹻而成者曰末鹽周官所謂散鹽也宋自削¶
平諸國天下鹽利皆歸縣官官鬻通商隨州郡所宜然¶
<pb:KR3k0043_WYG_110-12b>¶
亦變革不常而尤重私販之禁引池為鹽曰解州解縣¶
安邑兩池墾地為畦引池水沃之謂之種鹽水耗則鹽¶
成籍民户為畦夫官廪給之復其家募廵邏之兵百人¶
目為䕶寶都嵗二月一日墾畦四月始種八月乃止安¶
邑池每嵗嵗種鹽千席解池减二十席以給本州及三¶
京京東之濟兖曹濮單鄆州廣濟軍京西之滑鄭陳潁¶
汝許孟州陜西之河中府陜虢州慶成軍河東之晉絳¶
慈隰州淮南之宿亳州河北之懐州及澶州諸縣之在¶
<pb:KR3k0043_WYG_110-13a>¶
河南者凡禁𣙜之地官立標識候望以曉民其通商之¶
地京西則蔡襄鄧隨唐金房均郢州光化信陽軍陜西¶
則京兆鳳翔府同華耀乾商涇原邠寜儀渭鄜坊丹延¶
環慶秦隴鳳階成州保安鎮戎軍及澶州諸縣之在河¶
北者顆末鹽皆以五斤為斗顆鹽之直每斤自四十四¶
至三十四錢有三等至道二年兩池得鹽三十七萬三¶
千五百四十五席一百一十六斤半三年鬻錢七十二¶
萬八千餘貫咸平中度支使梁鼎言陜西沿邊解鹽請¶
<pb:KR3k0043_WYG_110-13b>¶
勿通商官自鬻之杜承睿言鄜延環慶儀渭等州自禁¶
青鹽之後今商人入芻粟運解鹽於邊貨鬻其直與青¶
鹽不至相懸是以民食賤鹽須至畏法而蕃部青鹽難¶
售今聞運解鹽於邊欲與内地同價邊民必冐法圖利¶
却入蕃界私販青鹽是助宼資而結民怨矣詔罷之天¶
聖八年上書者言縣官禁鹽得利㣲而為害博兩池積¶
鹽為阜其上生木合抱數莫可較宜聽通商平估以售¶
可以寛民力詔翰林學士盛度御史中丞王隨議更其¶
<pb:KR3k0043_WYG_110-14a>¶
制度因畫通商五利上之曰方禁商時伐木造船輦運¶
兵民不勝疲勞今去其弊一利也陸運既差帖頭又役¶
車户貧人懼役連嵗逋逃今悉罷之二利也船運有沉¶
溺之患綱吏侵盜雜以泥沙硝石其味苦惡疾生重膇¶
今皆得食真鹽三利也錢幣國之貨泉欲使通流富家¶
多藏鏹不出民用益蹙今嵗得商人出緡錢六十餘萬¶
助經費四利也嵗減鹽官兵卒畦夫傭作之給五利也¶
十月詔罷𣙜法聽商人入錢若金銀京師𣙜貨務受鹽¶
<pb:KR3k0043_WYG_110-14b>¶
兩池行之一年増緡錢十五萬宋自元昊反聚兵西鄙¶
竝邊入中芻粟者寡縣官急於兵食調發不足因聽入¶
中芻粟予劵趨京師𣙜貨務受錢若金銀入中他貨與¶
劵償以池鹽繇是羽毛筋角膠漆鐵炭瓦木之類一切¶
以鹽易之猾商貪吏表裏為奸至入椽木二估錢千給¶
鹽一大席為鹽二百二十斤虛費池鹽不可勝計鹽直¶
益賤販者不行公私無利慶厯二年復京師榷法凡商¶
人虗估受劵及已受鹽未鬻者皆計直輸虧官錢内地¶
<pb:KR3k0043_WYG_110-15a>¶
州軍民間鹽悉收市入官官為置塲増價出之復禁永¶
興同華耀河中陜虢解晉絳慶成十一州軍商鹽官自¶
輦運以衙前主之又禁商鹽私入蜀置折博務於永興¶
鳳翔聽人入錢若蜀貨易鹽趨蜀中以售乆之東南鹽¶
地悉復禁榷兵民輦運不勝其苦州郡騷然所得鹽利¶
不足以佐縣官之急竝邊務誘人入中芻粟皆為虛估¶
騰踴至數倍大耗京師錢幣帑藏益虛太常博士范祥¶
關中人也熟其利害嘗謂兩池之利甚博而不能少助¶
<pb:KR3k0043_WYG_110-15b>¶
邊計者公私侵漁之害也儻一變法嵗可省度支緡錢¶
數十百萬乃畫䇿以獻是時韓琦為樞密副使其在淮¶
南曰楚州鹽城監嵗鬻四十一萬七千餘石通州豐利¶
監四十八萬九千餘石泰州海陵監如臯倉小海塲六¶
十五萬六千餘石各給本州及淮南之廬和舒蘄黄州¶
無為軍江南之江寜府宣洪袁吉筠江池太平饒信歙¶
撫州廣徳臨江軍兩浙之常潤湖睦州荆湖之江陵安¶
復潭鼎岳鄂衡永州漢陽軍海州塲嵗鬻四十七萬七¶
<pb:KR3k0043_WYG_110-16a>¶
千餘石漣水軍塲十一萬五千餘石各給本州軍及京¶
東之徐州淮南之光泗濠夀州兩浙之杭蘇湖常潤州¶
江隂軍凡鹽之入置倉以受之又置轉般倉二一於眞¶
州以受通泰楚五倉鹽一於漣水軍以受海州漣水鹽¶
江南荆湖嵗漕米至淮南受鹽以歸東南鹽利視天下¶
為最厚鹽之入官淮南兩浙之溫台明斤為錢四杭秀¶
為錢六廣南為錢五其出視去鹽道里遠近而上下其¶
估利有至十倍者咸平四年祕書丞孫冕請令江南荆¶
<pb:KR3k0043_WYG_110-16b>¶
湖通商賣鹽縁邊折中糧草在京入納金銀錢帛則公¶
私皆便為利實多設慮淮南因江南荆湖通商或至年¶
額稍虧則國家折中糧草足贍邊兵中納金銀實之官¶
庫且免和雇車乘差擾民户冐寒渉遠借如荆湖運錢¶
萬貫淮南運米千石以地里脚力送至窮邊則官費民¶
勞何啻數倍詔吏部侍郎陳恕等議恕等謂江湖官賣¶
鹽葢近煑海之地欲息犯禁之人今若通商住賣官鹽¶
立乏一年課額冕議遂寢至天禧初始募人入緡錢粟¶
<pb:KR3k0043_WYG_110-17a>¶
帛京師及淮浙江南荆湖州軍易鹽明道二年參知政¶
事王隨建言淮南鹽初甚善自通泰楚運至眞州自眞¶
州運至江浙荆湖綱吏舟卒侵盗販鬻從而雜以沙土¶
渉道愈遠雜惡殆不可食吏卒坐鞭笞徒配相繼而莫¶
能止比嵗運河淺涸漕輓不行遠州村民頓乏鹽食而¶
淮南所積一千五百萬石至無屋以貯則露積苫覆嵗¶
以損耗又亭户輸鹽應得本錢或無以給故亭户貧困¶
徃徃起為盗賊其害如此願權聽通商三五年使商人¶
<pb:KR3k0043_WYG_110-17b>¶
入錢京師又置折博務於揚州使輸錢及粟帛計直予¶
鹽鹽一石約售錢二千則一千五百萬石可得緡錢三¶
千萬以資國用一利也江湖遠近皆食白鹽二利也嵗¶
罷漕運縻費風水覆溺舟人不䧟刑辟三利也昔時漕¶
鹽舟可移以漕米四利也商人入錢可取以償亭户五¶
利也詔知制誥丁度等議皆謂聽通商恐私販肆行侵¶
蠧縣官請益漕船運至諸路使皆有二三年之蓄復天¶
禧元年制聽商人入錢粟京師及淮浙江南荆湖州軍¶
<pb:KR3k0043_WYG_110-18a>¶
易鹽在通楚泰海眞揚漣水髙郵貿易者毋得出城餘¶
州聽詣縣鎮毋至鄉村其入錢京師者増鹽予之并勑¶
轉運司經畫本錢以償亭户詔皆施行景祐二年諸路¶
博易無利遂罷而入錢京師如故康定元年詔商人入¶
芻粟陜西竝邊願受東南鹽者如數與之謂河北榖賤¶
三司因請内地諸州行三說法亦以鹽代京師所給緡¶
錢糴二十萬石至慶厯二年又詔入中陕東河東粟¶
持劵至京師償以錢及金帛各半之不願受金帛者予¶
<pb:KR3k0043_WYG_110-18b>¶
茶鹽香藥惟其所欲而東南鹽利厚商旅皆願得鹽八¶
年河北行四說法鹽居其一而竝邊芻粟皆有虛估騰¶
踊至數倍劵至京師反為蓄賈所抑鹽百八斤舊售錢¶
十萬至是六萬商人以賤估售劵取鹽不復入錢京師¶
帑藏益乏皇祐二年復入錢京師法視舊錢數稍増予¶
鹽而竝邊入中先得劵受鹽者河東陜西入芻粟直錢¶
十萬止給鹽直七萬河北又損為六萬五千且令入錢¶
十萬於京師廼聽兼給謂之對貼自是入錢京師稍復¶
<pb:KR3k0043_WYG_110-19a>¶
故初天聖九年三司請榷貨務入錢售東南鹽以百八¶
十萬三千緡為額復増至四百萬緡江湖運鹽既雜惡¶
官估復髙故百姓利食私鹽而竝海民以魚鹽為業用¶
工省而得利厚繇是不逞無賴盗販者衆捕之急則起¶
為盗賊江淮間雖衣冠士人狃於厚利或以販鹽為事¶
江西則䖍州地連廣南而福建之汀州亦與䖍接䖍鹽¶
弗善汀州不産鹽二州民多盗販廣南鹽以射利每嵗秋¶
冬農事纔畢恒數十百為羣持甲兵旗鼔徃來䖍汀漳¶
<pb:KR3k0043_WYG_110-19b>¶
潮循梅惠廣八州之地所至刼人榖帛掠人婦女與廵¶
捕吏卒鬭格至殺傷吏卒則起為盗依阻險要歩不能¶
得或赦其罪招之嵗月浸滛滋多而州官糶鹽嵗纔及¶
百萬斤慶厯中廣東轉運使李敷請運廣州鹽於南雄¶
州以給䖍吉而發運使許元以為不可遂止嘉祐以來¶
或請商販廣南鹽入䖍汀所過州縣收筭或請放䖍汀¶
漳循梅潮惠七州鹽通商或謂第嵗運淮南鹽七百萬¶
斤至䖍二百萬斤至汀民間足鹽寇盗自息論者不一¶
<pb:KR3k0043_WYG_110-20a>¶
先嘗遣職方員外郎黄炳乗傳㑹議謂䖍食淮南鹽已¶
乆不可改第損近嵗所増官估斤為錢四十以人户夏¶
秋稅率百錢令糴鹽二斤隨夏稅入錢償官詔用炳等¶
䇿然嵗増糶六十餘萬斤江西提㸃刑獄蔡挺制置鹽¶
事乃令民首納私藏兵械給廵捕吏卒而販黄魚籠挾¶
鹽不及二十斤徒不及五人不以甲兵自隨者止輸筭¶
勿捕熈寜初江西鹽課不登三司提㸃刑獄張頡言䖍¶
州官鹽鹵濕雜惡輕不及斤而價至四十七錢嶺南盗¶
<pb:KR3k0043_WYG_110-20b>¶
販入䖍以斤半當一斤純白不雜賣錢二十以故䖍人¶
盡食嶺南鹽乃議稍减䖍鹽價更擇壯舟團為十綱以¶
使臣部押後蔡挺以贑江道險議令鹽船三嵗一易仍¶
以鹽純雜増虧為綱官舟人殿最鹽課遂敷盗販衰止¶
自挺去法十廢五六請復之便詔從之及章惇察訪湖¶
南措置般運廣鹽添額出賣然未及行惇既參政有郟¶
亶者邪險銳進素為惇所喜迎合惇意推倣湖南之法¶
乞運廣鹽於江西即遣蹇周輔徃江西相度周輔承望¶
<pb:KR3k0043_WYG_110-21a>¶
惇意奏言䖍州運路險遠淮鹽至者不能多人苦淡食¶
廣東鹽不得輙通盗販公行淮鹽官以九錢致一斤若¶
運廣鹽盡㑹其費减淮鹽一錢而其鹽更善運路無阻¶
請罷運淮鹽通般廣鹽一千萬斤於江西䖍州南安軍¶
復均淮鹽六百一十六萬斤於洪吉筠袁撫臨江建昌¶
興國軍以補舊額舊江西鹽塲許民買撲周輔悉籍於¶
官賣之六年周輔為户部侍郎復奏湖南郴道州隣接¶
韶連可以通運廣鹽數百萬却均舊賣淮鹽於潭衡永¶
<pb:KR3k0043_WYG_110-21b>¶
金邵等州竝凖江西廣東見法仍舉郟亶初議郴全道¶
三州亦賣廣鹽上詔施行之額利増加一方騷然崇寜¶
元年蔡京議更鹽法遂變鈔法時鈔法紛易公私交弊¶
四年侍御史毛注言崇慶以來鹽法頓易元豐舊制不¶
許諸路以官船廻載為轉運司之利許人任便用鈔請¶
鹽般載於所詣州縣販易而出賣州縣用為課額提舉¶
鹽事司苛責郡縣以賣鹽多寡為官吏殿最一有循職¶
養民不忍侵克則指為沮法必重奏劾遣黜州縣孰不¶
<pb:KR3k0043_WYG_110-22a>¶
望風畏威競為刻虐由是東南諸州每縣三等以上户¶
俱以物産髙下勒認鹽數之多寡上户嵗限有至千緡¶
第三等末户不下三五十貫籍為定數使依數販易以¶
足嵗額稍或愆期鞭撻隨之一縣嵗額有三五萬緡今¶
用為常額實為害之大者又言朝廷自昔謹三路之僃¶
糧儲豐溢其術非他惟鈔法流通上下交信東南末鹽¶
錢為河北之備東北鹽為河東之備解池鹽為陜西之¶
備其錢竝積於京師隨所積多寡給鈔於三路如河北¶
<pb:KR3k0043_WYG_110-22b>¶
糧草鈔至京竝支見錢號飛鈔法河東三路至京半支¶
見錢半支銀紬絹陜西解鹽鈔則支請解鹽或有泛給¶
鈔亦以京師錢支給為錢積於京師鈔行於三路至則¶
給錢不復滯留當時商旅皆悅爭運糧草入於邊郡商¶
賈既通物價亦平官司上下無有二價斗米止百餘錢¶
束草不過三十邊境倉廪所在盈滿自崇寜來鈔法屢¶
更人不敢信京師無見錢之積而給鈔數倍於昔年鈔¶
至京師無錢可給遂至鈔直十不得一邊郡無人入中¶
<pb:KR3k0043_WYG_110-23a>¶
糴買不敷乃以銀絹見錢品搭文鈔為糴買之直民間¶
中糴不復㑹筭鈔直惟計銀絹見錢須至髙&ZX-111bf1;糧草之¶
價以就虛數致使官價幾倍於民間斗米有至四百束¶
草不下百三十餘錢軍儲不得不闕財用不得不匱如¶
解鹽鈔每紙六千今可直三千商旅凡入東南末鹽鈔¶
乃以見錢四分鹽引六分𣙜貨務惟得七十千之入而¶
東南支鹽官直百千則鹽本已暗有所損矣臣謂鈔法¶
不循復熈豐則物價無由可平邊儲無由可積方今大¶
<pb:KR3k0043_WYG_110-23b>¶
計無急於此薛向昔講究於嘉祐中行之未幾榖價遽¶
損邊備有餘逮及熈豐其法始備比年𣙜貨務不顧鈔¶
法屢變有誤邊計惟冀貼納見錢專買東南鹽鈔圖増¶
錢數以僥冐榮賞前鈔方行而後鈔又復變易特令先¶
次支鹽則前鈔遂為廢紙罔人攘利商旅怨嗟臣願明¶
詔執政大臣精擇能吏推明鈔法無以見行為有妨無¶
以既徃為不可復如薛向之法已效於昔者可舉而行¶
之今之練政事通鈔法不患無人在京三庫之積皆四¶
<pb:KR3k0043_WYG_110-24a>¶
方郡縣所入不患無備如以三四百萬緡樁留京師隨¶
數以給鈔引使鈔至給錢不復邀阻上下交信則人以¶
鈔引為輕賫轉相貿易或支請多惟轉廊就給東南末¶
鹽鈔或度牒之類如東南末鹽鈔或度牒勑牒唯許以¶
鈔引就給外餘竝令在京以見錢入易樁留以為鈔引¶
之資亦計之得者若舊出文鈔亦當體究立法量為分¶
數支鹽償之自昔立法之難非特造始修復既廢亦為¶
非易欲興經乆之利則目前㣲害宜亦可畧惟詳酌可¶
<pb:KR3k0043_WYG_110-24b>¶
否施行之未幾張商英為相乃議變通損益復熈豐之¶
舊初鹽鈔法之行積鹽於解池積錢於京師榷貨務積¶
鈔於陜西沿邊諸郡商賈以物斛至邊入中請鈔以歸¶
物斛至邊有數倍之息惟患無回貨故極利於得鈔徑¶
請鹽於解池而解鹽通行地甚寛或請錢於京師每鈔¶
六千二百登時給與但輸頭子等錢數十而已以此所¶
由州縣貿易者甚衆崇寜間蔡京始變法俾商人先輸¶
錢請鈔赴産鹽郡受鹽欲囊括四方之錢盡入中都以¶
<pb:KR3k0043_WYG_110-25a>¶
進羡要寵鈔法遂廢商賈不通邊儲失僃東南鹽禁加¶
密犯法被罪者多民間食鹽雜以灰土解池天産羙利¶
乃與糞壤俱積矣大槩常使見行之法售給才通輙復¶
變易名貼輸對帶二法貼輸者舊鈔以十分為率准筭¶
三分貼輸見錢七分准筭五分則貼輸見錢五分對帶¶
者客負鈔請鹽徃徃阨不即畀必對元數再買新鈔方¶
聽給舊鈔之半季年又變對帶為循環循環者已賣鈔¶
未授鹽復更鈔已更鈔鹽未給復貼輸錢凡三輸錢始¶
<pb:KR3k0043_WYG_110-25b>¶
獲一直之貨民無貲更鈔已輸錢悉乾没數十萬劵一¶
夕廢弃朝為豪商夕儕流丏有赴水投繯而死者時有¶
魏伯芻者本省大胥蔡京委信之專主權貨務政和六¶
年鹽課通極四千萬緡官吏皆進秩伯芻非有心計但¶
與交引户關通凡商旅筭請率尅留十分之四以充入¶
納之數務入納數多以媚人主而張虚最初政和再更¶
鹽法伯初方為蔡京所倚信建言朝廷所以開闔利柄¶
馳走商賈不煩號令億萬之錢輻凑而至御府頒索百¶
<pb:KR3k0043_WYG_110-26a>¶
司支費嵗用之外沛然有餘則榷鹽之入可謂厚矣頃¶
年鹽法未有一定之制隨時變革以便公私防閑未定¶
奸弊百出自政和立法之後頓絶弊源公私兼利異時¶
一日所收不過二萬緡則已詫其太多今日之納乃常¶
及四五萬貫以嵗計之有一郡而客鈔錢及五十餘萬¶
緡者䖍州是也有一州倉而客人請鹽及四十萬袋者¶
泰州是也新法於今纔二年而所收已及四千萬貫雖¶
傳記所載貫朽錢流者實未足為今日道也伏乞以通¶
<pb:KR3k0043_WYG_110-26b>¶
收四千萬貫之數宣付史館以示富國裕民之政小人¶
得時騁志無所顧忌遂至於此唐乾元初第五琦為鹽¶
鐵使變鹽法劉晏代之當時舉天下鹽利嵗纔四十萬¶
緡至大厯増至六百餘萬緡天下之賦鹽利居半元祐¶
間淮鹽與解池等嵗四百萬緡比唐舉天下之賦已三¶
分之二紹興末年以來泰州海寜一監支鹽三十餘萬¶
席為錢六七百萬緡則是一州之數過唐舉天下之數¶
矣寶慶二年監察御史趙至道言夫産鹽固藉於鹽户¶
<pb:KR3k0043_WYG_110-27a>¶
鬻鹽實賴於鹽商故鹽戸所當存恤鹽商所當優潤慶¶
元之初嵗為錢九百九十萬八千有竒寶慶元年止七¶
百四十九萬九千有竒乃知鹽課之虧實鹽商之無所¶
贏利為今之計莫若寛商旅减征稅庶幾慶元鹽課之¶
盛復見於今日矣從之淳祐四年殿中侍御史朱熠言¶
鹽之為利博矣以蜀廣浙數路言之皆不及淮鹽額之¶
半葢以斥鹵彌望可以供煎烹蘆葦阜繁可以僃燔燎¶
故環海之湄有亭户有鍋户有正鹽有浮鹽正鹽出於¶
<pb:KR3k0043_WYG_110-27b>¶
亭户歸之公上者也浮鹽出於鍋户鬻之商販者也正¶
鹽居其四浮鹽居其一端平之初朝廷不欲使浮鹽之¶
利散而歸之於下於是分置十局以收買浮鹽十數年¶
來鈔法屢更公私俱困眞揚通泰四州六十五萬袋之¶
正鹽視昔猶不及額尚何暇為浮鹽計邪是以貪墨無¶
恥之士大夫知朝廷住買浮鹽龍斷而籠其利纍纍竈¶
户列處沙洲日藉銖兩之鹽以延旦夕之命今商賈既不¶
得私販朝廷又不與收買則是絶其衣食之源矣為今¶
<pb:KR3k0043_WYG_110-28a>¶
之計莫若遵端平之舊式收鍋户之浮鹽所給鹽本當¶
過於正鹽之價則人皆與官為市郤以此鹽售於上江¶
所得鹽息徑輸朝廷一則可以絶戎閫爭利之風二則¶
可以續鍋户烹煎之利有㫖從之¶
　　　元鹽法　　　　　　　　　元　志¶
兩浙之鹽至元五年兩浙運司申中書省云本司始額¶
辦鹽十五萬九千引自後累増至四十五萬引又増餘¶
鹽三萬引每嵗總計四十有八萬每引初定官價中統¶
<pb:KR3k0043_WYG_110-28b>¶
鈔五貫自後増為九貫十貫以至三十五十六十一百¶
今則為三錠矣每年辦正課中統鈔一百四十四萬錠¶
較之初年引増十倍價増三十倍課額愈重煎辦愈難¶
兼以行鹽地界所拘户口有限前時聽從客商就塲支¶
給設立檢校所稱檢出塲鹽袋又因支查停積比兩淮¶
之例改法立倉綱官押船到塲運鹽赴倉收貯客旅就¶
倉支鹽始則為便經二十餘年綱塲倉官任非其人惟¶
務掊克况淮浙風土不同兩淮跨渉四省課額雖大地¶
<pb:KR3k0043_WYG_110-29a>¶
廣民多食之者衆可以辦集本司地界居江枕海煎鹽¶
亭竈散漫海隅行鹽之地裏河則與兩淮隣接海洋則¶
與遼東相通畨舶徃來私鹽出没侵碍官課雖有刑禁¶
難盡防禦鹽法隳壊亭民消廢其弊有五本司所轄塲¶
司三十四處竈户火丁用工之時正當炎暑之月晝夜¶
不休纔值隂雨束手彷徨貧窮小户餘無生理衣食所¶
資全藉工本稍存底業之家十無一二有司不體其勞¶
又復差充他役各塲元簽竈户一萬七千有餘彼因水¶
<pb:KR3k0043_WYG_110-29b>¶
旱疫癘流移死亡止存七千有餘即今未蒙僉補所據¶
抛下額鹽惟勒見户包煎而已若不早為僉補優加存¶
恤將來必致損見户而虧大課此弊之一也又如所設¶
三十五綱監運綱司專掌召募船户照依隨塲日煎月¶
辦課額官給水脚錢就塲支裝所煎鹽袋每引元額四¶
百斤又加折耗等鹽十斤裝為二袋綱官押運前赴所¶
撥之倉而交納焉客人到倉支鹽如自二月至於十月¶
河凍之時以運足為度其立法非不周密也今各綱運¶
<pb:KR3k0043_WYG_110-30a>¶
鹽船户經行嵗乆奸弊日滋凡遇到塲裝鹽之時私嘱¶
鹽塲官吏司秤人等重其斤兩裝為硬袋出塲之後沿¶
途盗賣雜以灰土補其所虧及到所赴之倉而倉官司¶
秤人又各受賄既不加辨秤盤又不如法在倉日乆又¶
復消折袋法不均誠非細故不若仍舊令客商就塲支¶
給既免綱運俸給水脚之費又鹽法一新此弊之二也¶
本司嵗辦額鹽四十八萬引行鹽之地兩浙江東凡一¶
千九百六萬餘口每日食鹽四錢一分八釐總而計之¶
<pb:KR3k0043_WYG_110-30b>¶
為四十四萬九千餘引雖盡其數猶剰鹽三萬一千餘¶
引每有督勒有司驗户口請買又值荒歉連年流亡者衆¶
兼以瀕江竝海私鹽公行軍民官失於防禦所以各倉¶
停積累嵗未賣之鹽凡九十餘萬引無從支散如蒙早¶
降定制以慿遵守賞罰既明私鹽减少户口食鹽不致¶
廢弛此弊之三也又每季拘收退引凡遇客人運鹽到¶
所賣之地先須住報水程及所止店肆繳納退引豈期¶
各處提調之官不能用心檢舉縱令吏胥坊里正等需¶
<pb:KR3k0043_WYG_110-31a>¶
求分例錢不滿所欲則多端留難客人或因發賣遲滯¶
轉徃他所水程雖住引不拘納遂有埋沒致容奸民藏¶
匿在家影射私鹽所司亦不檢勘拘收其懦善者賣過¶
官鹽之後即將引目投之鄉胥又有狡猾之徒不行納¶
官通同鹽徒執以為慿興販私鹽如蒙將有司官吏明¶
定黜降罪名使退引盡實還官不致影射私鹽此弊之¶
四也本司自延祐七年改立杭州等七倉設置部轄掌¶
收各綱船户運到鹽袋貯在倉聽候客人依次支鹽俱¶
<pb:KR3k0043_WYG_110-31b>¶
有定制比年以來各倉官攅肆其貪欲出納之間兩收¶
其利凡遇綱船到倉必受船户之賄縱其雜和灰土收¶
納入倉或船户運至好鹽無錢致賄則故生事留難以¶
致停泊河岸侵欺盗賣其倉官與監運人等為弊多端¶
是以各倉積鹽九十餘萬引新舊相竝充溢廊屋不能¶
支發赤鹵消折利害非輕雖繫客人賣過之物課鈔入¶
官實恐年復一年為患益甚若仍舊令客商自僃脚力¶
就塲支裝庶免停積此弊之五也五者之中各倉停積¶
<pb:KR3k0043_WYG_110-32a>¶
最為急務驗一嵗各賣之數止該四十四萬餘引儘賣¶
二年尚不能盡又復煎運到倉積累轉多如蒙特賜奏¶
聞選委徳望重臣與拘該官府從長講究叅酌時宜更¶
張法制定為良規惠濟黎元庶望大課無虧見為住煎¶
餘鹽三萬引差人賫江浙行省咨文赴中書省請照詳¶
焉户部詳運司所言除餘鹽三萬引别萬引元貞二年¶
每引増價十五貫大徳八年罷運司併入宣慰使司恢¶
辦十年立都提舉司増鹽額為十萬引至大元年各塲¶
<pb:KR3k0043_WYG_110-32b>¶
煎出餘鹽三萬引四年復立運司遂定額為十三萬引¶
増價鈔為二錠延祐元年又増為三錠運司又從權改¶
法建延汀邵仍舊客商興販而福興漳泉四路樁配民¶
食流害迄今三十餘年本道山多田少土瘠民貧民不¶
加多鹽額増重八路秋糧每嵗止二十七萬八千九百¶
餘石夏稅不過一萬一千五百餘錠而鹽課十三萬引¶
該鈔三十九萬錠民力日敝每遇催徵貧者質妻鬻子¶
以輸課至無可規措徃徃逃移他方近年漳冦擾攘亦¶
<pb:KR3k0043_WYG_110-33a>¶
由於此運司官耳聞目見葢因職專恢辦惠無所施如¶
蒙欽依詔書事意罷餘鹽三萬引革去散賣食鹽之弊¶
聽從客商八路通行發賣誠為官民兩便其正額鹽若¶
依廣海鹽價每引中統鈔二錠宜從都省區處江浙行¶
省遂以左丞所講究咨呈中書省送户部定擬自至正¶
三年為始將餘鹽三萬引權令减免散𣲖食鹽擬合住¶
罷其减正額鹽價即與廣海提舉司事例不同别難更¶
議十月二十八日右丞相托克托平章特穆爾達實等以¶
<pb:KR3k0043_WYG_110-33b>¶
所擬奏而行之¶
　　　論坑冶(附蘇葉/二論)　　　　　　馬端臨¶
　　　　(仇池筆記曰王莽敗時省中黄金六十萬斤/陳平四萬斤間楚董卓郿塢金亦多其餘三)¶
　　　　(五十斤者不可勝數近世金不以斤計雖人/主未有以百金與人者何古多而今少也鑿)¶
　　　　(山披沙無虚日金為何徃哉頗疑寶貨神變/不可知復歸山澤耶  石林葉氏曰漢時賜)¶
　　　　(臣下黄金每百斤二百斤少亦三十斤雖燕/王劉澤以諸侯賜田生金亦二百斤楚梁孝)¶
　　　　(王死有金四十餘萬斤/葢幣輕故米賤金多也)¶
按如二公之說則金莫多於漢然民間之淘取官府之¶
<pb:KR3k0043_WYG_110-34a>¶
徵歛史未嘗言之度未必如後世之甚也三代之時服¶
食器用下之貢獻有程上之用度有節未甞多取於民後¶
之言利者始以為山海天地之藏上之人當取其利以¶
富國而不可為百姓豪強者所擅其說發於管仲而甚¶
於桑𢎞羊孔僅之徒然不過曰鹽曰鐵則以其適於民¶
用也金為天地之秘寶獨未聞有征𣙜之事漢法民私¶
鑄鐵者&ZX-111ec9;左趾博士使郡國矯詔令民鑄農器者罪至¶
死鐵官凡四十郡而不出鐵者又置小鐵官徧於天下¶
<pb:KR3k0043_WYG_110-34b>¶
獨未聞有犯金之禁鐵至賤也而榷之析秋毫金至貴¶
也而用之如泥沙然則國家之征利無資於金也貨殖¶
傳所載蜀卓氏山東程鄭宛孔氏魯丙氏稱為尤富然¶
皆言其擅鐵冶之利而未聞有藏金之事然則豪强之¶
致富不由於金也上下之間好尚如此葢猶有古人不¶
貴難得之貨之遺意云¶
　¶
　稗編卷一百十¶
