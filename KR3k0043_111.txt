# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.303041
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十一
<pb:KR3k0043_WYG_111-1a>¶
欽定四庫全書¶
　稗編卷一百十一　　　　眀　唐順之　撰¶
　　户九¶
　　　唐榷酒　　　　　　　　　唐　書(後同/)¶
唐初無酒禁乾元元年京師酒貴肅宗以廪食方屈乃¶
禁京城酤酒期以麥熟如初二年饑復禁酤非光禄祭¶
祀燕蕃客不御酒廣徳二年定天下酟户以月收税建¶
中元年罷之三年復禁民酤以佐軍費置肆釀酒斛收¶
<pb:KR3k0043_WYG_111-1b>¶
直三千州縣總領醨薄私釀者論其罪尋以京師四方¶
所湊罷𣙜貞元二年復禁京城畿縣酒天下置肆以酤¶
者斗錢百五十免其徭役獨淮南忠武宣武河東榷麴而¶
已元和六年罷京師酤肆以榷酒錢隨兩稅青苗歛之¶
大和八年遂罷京師𣙜酤凡天下榷酒為錢百五十六¶
萬餘緡而釀費居三之一貧户逃酤不在焉昭宗世以¶
用度不足易京畿近鎮麴法復𣙜酒以贍軍鳳翔節度¶
使李茂貞方顓其利按兵請入奏利害天子遽罷之¶
<pb:KR3k0043_WYG_111-2a>¶
　　　唐𣙜茶¶
初徳宗納户部侍郎趙贊議稅天下茶漆竹木十取一¶
以為常平本錢及出奉天乃悼悔下詔亟罷之及朱泚¶
平佞臣希意興利者益進貞元八年以水灾减稅明年¶
諸道鹽鐵使張滂奏出茶州縣若山及商人要路以三¶
等定估十稅其一自是嵗得錢四十萬緡然水旱亦未¶
拯之也穆宗即位兩鎮用兵帑藏空虚禁中起百尺樓¶
費不可勝計鹽鐵使王播圖寵以自幸乃増天下茶稅¶
<pb:KR3k0043_WYG_111-2b>¶
率百錢増五十江淮浙東西嶺南福建荆襄茶播自領¶
之兩川以户部領之天下茶加斤至二十兩播又奏加¶
取焉右拾遺李珏上䟽諌曰𣙜茶起於養兵今邊境無¶
虞而厚歛傷民不可一也茗飲人之所資重稅則價必¶
増貧弱益困不可二也山澤之饒其出不訾論稅以售¶
多為利價騰踊則市者希不可三也其後王涯判二使¶
置榷茶使徙民茶樹於官塲𣙜其舊積者天下大怨令¶
狐楚代為鹽鐵使兼榷茶使復令納𣙜加價而已李石¶
<pb:KR3k0043_WYG_111-3a>¶
為相以茶稅皆歸鹽鐵復貞元之制武宗即位鹽鐵轉¶
運使崔珙又増江淮茶稅是時茶商所過州縣有重稅¶
或掠奪舟車露積雨中諸道置邸以收稅謂之榻地錢¶
故私販益起大中初鹽鐵轉運使裴休著條約私鬻三¶
犯皆三百斤乃論死長行羣旅茶雖少皆死雇載三犯¶
至五百斤居舍儈保四犯至千斤者皆死園户私鬻百¶
斤以上杖背三犯加重徭伐園失業者刺史縣令以縱¶
私鹽論廬壽淮南皆加半稅私商給自首之帖天下稅¶
<pb:KR3k0043_WYG_111-3b>¶
茶増倍貞元江淮茶為大模一斤至五十兩諸道鹽鐵¶
使于悰每斤増稅五錢謂之剰茶錢自是斤兩復舊¶
　　　宋茶法　　　　　　　　　宋　志¶
宋𣙜茶之制擇要㑹之地曰江陵府曰真洲曰海州曰¶
漢陽軍曰無為軍曰蘄州之蘄口為𣙜貨務六初京城¶
建安襄復州皆置務後建安襄復州務廢京城務雖存¶
但㑹給交鈔徃還而不積茶貨産茶之州官自為塲置¶
吏總之謂之山塲采茶之民皆𨽻焉謂之園户嵗課作¶
<pb:KR3k0043_WYG_111-4a>¶
茶輸租餘則官悉市之其售於官者皆先受錢而後入¶
茶謂之本錢又民嵗輸稅願折茶者謂之折稅茶悉送¶
六𣙜貨務鬻之民之欲茶者售於官給其日用者謂之¶
食茶出境則給劵商賈貿易入錢若金帛京師榷貨務¶
以射六務諸山塲茶給劵隨所射與之願就東南入錢¶
若金帛者聽計直與茶如京師至道末鬻錢二百八十¶
五萬二千九百餘貫天禧末増四十五萬餘貫天下茶¶
皆禁唯川陜廣南聽民自買賣禁其出境凡民茶折稅¶
<pb:KR3k0043_WYG_111-4b>¶
外匿不送官及私販鬻者沒入之計其直論罪園户輙¶
毁敗茶樹者計所出茶論如法舊茶園荒薄采之不充¶
其數者蠲之當以茶代稅而無茶者許輸他物主吏私¶
以官茶貿易及一貫五百者死自後定法務從輕减茶¶
之為利甚博商賈轉致於西北利嘗至數倍雍熈後用¶
兵切於餽餉多令商人入芻糧塞下酌地之遠近而為¶
其直取市價而厚増之授以要劵謂之交引至京師給¶
以緡錢又移文江淮荆湖給以茶及顆末鹽端拱二年¶
<pb:KR3k0043_WYG_111-5a>¶
置折中倉聽商人輸粟京師優其直給茶鹽於江淮淳¶
化三年秘書丞劉式等請罷諸㩁務令商人就出茶州¶
軍官塲筭買既大省輦運又商人皆得新茶西京作坊¶
使楊允恭言商人市諸州茶新陳相糅兩河陜西諸州¶
風土各有所宜非參以多品則少利罷榷務令就茶山¶
買茶不可行太宗欲究其利害之說命宰相召鹽鐵使¶
陳恕等與式允恭定議召問商人皆願仍舊式議遂寢¶
二年淮南十二州軍鹽官鬻之商人先入金帛京師及¶
<pb:KR3k0043_WYG_111-5b>¶
揚州折博務者悉償以茶自是鬻鹽得實錢茶無滯積¶
嵗課増五十萬餘貫及南北和好罷兵邊儲稍緩物價¶
差减而交引虚錢未改既以茶代鹽而買茶所入不補¶
其給交引停積故商旅所得茶指期於數年之外京師¶
交引愈賤至有裁得所入芻粟之實價官私俱無利仁¶
宗時交引益賤京師裁直五千有司惜其費茶五年出¶
内庫錢五十萬貫令閣門祗候李徳明於京師市而毁¶
之乾興以來西北兵費不足募商人入中芻粟如雍熈¶
<pb:KR3k0043_WYG_111-6a>¶
法給劵以茶償之後又益以東南緡錢香藥犀齒謂之¶
三稅而塞下急於兵食欲廣儲偫不愛虚估入中者以¶
虛錢得寔利人競趨焉及其法既弊則虛估日益髙茶¶
日益賤入寔錢金帛日益寡而入中者非盡行商多其¶
土人既不知茶利厚薄且急於售錢得劵則轉鬻於茶¶
商獲利無幾茶商或以劵取茶或收蓄貿易以射厚利¶
由是虛估之利皆入豪商巨賈劵之滯積雖二三年茶¶
不足以償而入中者以利薄不趨邊備日蹙茶法大壊¶
<pb:KR3k0043_WYG_111-6b>¶
初景徳中丁謂為三司使嘗計其得失以謂邊糴纔及¶
五十萬而東南三百六十餘萬茶利盡歸商賈當時以¶
為至論厥後雖屢變法以捄之然不能亡敝天聖元年¶
更定其法吕夷簡李諮首考茶法利害奏言十三塲茶¶
嵗課緡錢五十萬天禧五年纔及緡錢二十三萬每劵¶
直錢十萬鬻之售錢五萬五千總為緡錢實十三萬除¶
九萬餘緡為本錢嵗纔得息錢三萬餘緡而官吏廪給¶
雜費不預是則虚數多而寔利寡請罷三稅行帖射法¶
<pb:KR3k0043_WYG_111-7a>¶
其法以十三塲茶買賣本息併計其數罷官給本錢使¶
啇人與園户自相交易一切定為中估而官收其息如¶
鬻舒州羅源塲茶斤售錢五十有六其本錢二十有五¶
官不復給但使商人輸息錢三十有一而已然必輦茶¶
入官隨商人所指予之給劵辨驗以防私害故有貼射¶
之名若嵗課貼射不盡或無人貼射則官市之如舊園¶
户過期而輸不足者計所負數如商人入息其入錢以¶
射六務茶者如舊制商人入芻粟塞下者隨所在實估¶
<pb:KR3k0043_WYG_111-7b>¶
度地里逺近量増其直以錢一萬為率逺者増至七百¶
近者三百給劵至京一切以緡錢償之謂之見錢法願¶
得金帛若他州錢或茶鹽香藥之類者聽大率使茶與¶
邊糴各以實錢出納不得相為輕重以絶虛估之弊朝¶
廷皆用其說行之期年豪商大賈不能為輕重而論者¶
謂邊糴償以見錢恐京師府藏不足以繼爭言其不便¶
諮等因條上利害且言嘗遣官視陜西河北以鎮戎軍¶
定州為率鎮戎軍入粟直二萬八千定州入粟直四萬¶
<pb:KR3k0043_WYG_111-8a>¶
五千納茶皆直十萬以蘄州市茶本錢視鎮戎軍粟直¶
反亡本錢三之一得不償失弊在茶與邊糴相須為用¶
故更今法以新舊二法較之舊用三稅法京師實入緡¶
錢五十七萬有竒邊儲芻二百五萬餘圍粟二百九十¶
八萬石用新法京師實入緡錢増一百四萬有竒邊儲¶
芻増一千一百六十九萬餘圍粟増二百一十三萬餘¶
石推行新法功緒已見盖積年侵蠧之源一朝閉塞商¶
賈利於復故欲有以動摇而論者不察其實助為浮說¶
<pb:KR3k0043_WYG_111-8b>¶
願力行之毋為流言所易於是詔有司榜諭啇賈以推¶
行不變之意然論者猶不已天聖三年詔翰林侍講學¶
士孫奭等同究利害奭等言十三塲茶積而未售者六¶
百一十三萬餘斤盖許商人貼射則善者皆入商人其¶
入官者皆粗惡不時故人莫肯售又園户輸嵗課不足¶
者使如商人入息而園户皆細民貧弱力不能給煩擾¶
益甚又奸人倚貼射為名強市盗販侵奪官利其弊不¶
可不革十月遂罷貼射法官復給本錢市茶然自奭等¶
<pb:KR3k0043_WYG_111-9a>¶
改制而茶法寖壊大約虚估居十之八米斗七百甚者¶
千錢劵至京師為南商所抑茶每直十萬止售錢三千¶
富人乗時收蓄轉取厚利三司患之請行貼買之法每¶
劵直十萬比市估三千倍為六千復入錢四萬四千貼¶
為五萬給茶直十萬詔又損錢一萬然亦不足以平其¶
直乆之劵比售錢三千者纔得二千徃徃不售北商無¶
利入中者寡公私大弊皇祐二年知定州韓琦及河北¶
轉運司皆以為言下三司議三司奏自改法至今凡得¶
<pb:KR3k0043_WYG_111-9b>¶
榖二百二十八萬餘石芻五十六萬餘圍而費緡錢一¶
百九十五萬有竒茶鹽香藥又為緡錢一千二百九十¶
五萬有竒茶鹽香藥民用有限榷貨務嵗課不過五百¶
萬緡今散於民間者既多所在積而不售故劵直亦從¶
而賤茶直十萬舊售錢六萬五千今止二千以至香一¶
斤舊售錢三千八百今止五六百公私兩失其利請復¶
行見錢法一用景祐三年約束乃下詔曰比食貨法壊¶
芻粟價益倍縣官之費日長啇賈不行豪富之家乗時¶
<pb:KR3k0043_WYG_111-10a>¶
牟利吏縁為奸自今有議者須究厥理審可施用若事¶
已上而驗問無狀者寘之重罰是時雖改見錢法而京¶
師積錢少恐不足以支入中之費帝又出内藏庫錢帛¶
百萬以賜三司乆之入中者寖多京師帑藏益乏商人¶
持劵以俟動彌嵗月至損其直以售於蓄賈之家言利¶
者請出内藏庫錢稍増價售之嵗可得遺利五十萬緡¶
既行而諌官范鎮謂内藏庫𣙜貨務皆領縣官豈有榷¶
貨務故稽商人而令内藏乗時射利傷體壊法莫斯為¶
<pb:KR3k0043_WYG_111-10b>¶
甚詔即罷之然自此並邊虗估之弊復起至和三年河北¶
提舉糴便糧草薛向建議並邊十七州軍嵗計粟百八¶
十萬石為錢百六十萬緡豆六十五萬石芻三百七十¶
萬圍並邊租賦嵗可得粟豆芻五十萬其餘皆商人入¶
中請罷並邊入粟自京輦錢帛至河北專以見錢和糴¶
時揚察為三司使請用其說因輦絹四十萬匹當緡錢¶
七十萬又蓄見錢及擇上等茶(闕/)八總為緡錢百五十¶
萬儲之京師而募商人入錢並邊計其道里逺近優増¶
<pb:KR3k0043_WYG_111-11a>¶
其直以是償之且省輦運之費唯入中芻豆計直償以¶
茶如舊行未數年論者謂輦運科析煩擾居民且商人¶
入錢者少芻豆虛估益髙茶益賤詔翰林學士韓綘等¶
即三司經度綘等言自改法以來邊儲有備商旅頗通¶
未宜輕變唯輦運之費悉從官給而本路舊輸稅絹者¶
毋得折為見錢入中芻豆罷勿給茶所在平其市估至¶
京償以銀紬絹自是茶法不復為邊糴所須而通商之¶
議起矣初官既𣙜茶民私蓄盗販皆有禁臘茶之禁又¶
<pb:KR3k0043_WYG_111-11b>¶
嚴於他茶犯者其罪尤重凡告捕私茶皆有賞然約束¶
愈密而冐禁愈繁嵗報刑辟不可勝數園户困於征取¶
官司並縁侵擾因䧟罪戾至破産迯匿者嵗比有之又¶
茶法屢變嵗課日削官茶所在陳積縣官獲利無幾論¶
者皆謂宜弛禁便先是天聖中有上書者言茶鹽課虧¶
帝謂執政曰茶鹽民所食而強設法以禁之致犯者衆¶
顧經費尚廣未能弛禁爾景祐中葉清臣上䟽曰山澤¶
有産天資惠民兵食不克財臣兼利草芽木葉私不得¶
<pb:KR3k0043_WYG_111-12a>¶
專封園置吏隨處立筦一切官禁人犯則刑既奪其資¶
又加之罪黥流日報踰冐不悛誠有厚利重貨能濟國¶
用聖仁恤隱矜赦非辜猶將弛禁緩刑為民除害度支¶
費用甚大榷易所收甚薄刳剥園户資奉商人使朝廷¶
有聚歛之名官曹滋虐濫之罰虛張名數刻蠧黎元建¶
國以來法敝輙改載詳改法之由非有為國之實皆商¶
吏協計倒持利權幸在更張倍求其羡富人豪族坐以¶
賈贏薄販下估日皆朘削官私之際俱非逺䇿臣竊嘗¶
<pb:KR3k0043_WYG_111-12b>¶
較計茶利所入以景祐元年為率除本錢外實收息錢¶
五十九萬餘緡又天下所售食茶并本息嵗課亦祗及¶
三十四萬緡而茶商見通行六十五州軍所收稅錢已¶
及五十七萬緡若令天下通商秪收稅錢自及數倍即¶
榷務山塲及食茶之利盡可籠取又况不費度支之本¶
不置𣙜易之官不興輦運之勞不濫徒黥之辟臣意生¶
民之弊有時而窮盛徳之事俟聖不惑議者謂𣙜賣有¶
定率征稅無彛凖通商之後必虧嵗計臣按管氏鹽鐵¶
<pb:KR3k0043_WYG_111-13a>¶
法計口受賦茶為人用與鹽鐵均必令天下通行以口¶
定賦民獲善利又去嚴刑口數出錢人不厭取景祐元¶
年天下户千二十九萬六千有竒丁二千六百二十萬¶
五千有竒三分其一為産茶州軍内外郭鄉又居五分¶
之一丁賦錢三十村鄉丁賦二十不産茶州軍郭村鄉¶
如前計之又第損十錢嵗計已及緡錢四十萬𣙜茶之¶
利凡止九十餘萬緡通商收稅且以三倍舊稅為率可¶
得一百七十餘萬緡更加口賦之入乃有二百一十餘¶
<pb:KR3k0043_WYG_111-13b>¶
萬緡或更於收稅則例㣲加増益即所増至寡所聚逾¶
厚比於官自𣙜易驅民就刑利病相須炳然可察時下¶
三司議皆以為不可行至嘉祐中著作佐郎何鬲三班¶
奉職王嘉麟又皆上書請罷給茶本錢縱園户貨易而¶
官收租錢與所在征筭歸𣙜貨務以償邊糴之費可以¶
䟽利源而寛民力時富弼韓琦曾公亮執政决意嚮之¶
力言於帝命韓琦陳升之即三司置局議之三司言茶¶
課緡錢嵗當入二百二十四萬八千嘉祐二年纔及一¶
<pb:KR3k0043_WYG_111-14a>¶
百二十八萬又募人入錢皆有虚數實為八十六萬而¶
三十九萬有竒是為本錢纔得子錢四十六萬九千而¶
輦運麋耗䘮失與官吏兵夫廪給雜費又不與焉至於¶
園户輸納侵擾日甚小民趨利犯法刑辟益繁獲利至¶
少為弊甚大宜約至和以後一嵗之數以所得息錢均¶
賦茶民恣其買賣所在收筭便詔從之初議弛禁因以¶
三司嵗課均賦茶户凡為緡錢六十八萬有竒使嵗輸¶
縣官比輸茶時其出幾倍朝廷難之為損其半嵗輸緡¶
<pb:KR3k0043_WYG_111-14b>¶
錢三十三萬八千有竒謂之租錢與諸路本錢悉儲以¶
待邊糴自是唯臘茶如舊餘茶肆行天下矣論者猶謂¶
朝廷志於恤人欲省刑罰其意良善然茶户困於輸錢¶
而商賈利薄販鬻者少州縣征稅日蹙經費不充學士¶
劉敞歐陽修頗論其事敞䟽大要以謂先時百姓之摘¶
山者受錢於官而今也顧使之納錢於官受納之間利¶
害百倍先時百姓冒法販茶者被罰耳今悉均賦於民¶
賦不時入刑亦及之是良民代冒法者受罪先時大商¶
<pb:KR3k0043_WYG_111-15a>¶
富賈為國懋遷而州郡收其稅今大商富賈不行則稅¶
額不登且乏國用修言新法之行一利而有五害大畧¶
與敞意同時朝廷方排衆論而行之敞等雖言不聽也¶
自天聖以來茶法屢易嘉祐始行通商雖議者或以為¶
不便而更法之意則主於優民熈寜四年神宗與大臣¶
論茶法之弊文彦博王安石各論其故然於茶法未有¶
所變及王韶建開湟之䇿委以經畧七年始遣三司幹¶
當公事李把入蜀經畫買茶於秦鳳熈河博馬而韶言¶
<pb:KR3k0043_WYG_111-15b>¶
西人頗以善馬至邊所嗜唯茶乏茶與市即詔趨杞據¶
見茶計水陸運致又以銀十萬兩帛二萬五千度僧牒¶
五百付之假常平及坊塲餘錢以著作佐郎蒲宗閔同¶
領其事初蜀之茶園皆民兩稅地不殖五榖唯宜種茶¶
賦稅一例折輸盖為錢三百折輸紬絹皆一匹若為錢十則¶
折輸綿一兩為錢二則折輸草一圍役錢亦視其賦民¶
賣茶資衣食與農夫業田無異而稅額總三十萬把被¶
命經度廼即屬諸州剙設官塲嵗増息為四十萬而重¶
<pb:KR3k0043_WYG_111-16a>¶
禁榷之令於是蜀茶盡𣙜民始病焉¶
　　　周錢布論(錢法附限/民蓄錢)　　　　馬端臨(後同/)¶
按周禮主財之官雖多而專掌錢布則惟外府泉府二¶
官外府掌齎賜之出入泉府掌買賣之出入自王介甫¶
以鄭注國服為息之說行青苗誤天下而後儒之解此¶
語者或以息為生息之息或以息為休息之息然於義¶
皆無所當盖古人創泉布之本意實取其流通縁貨則¶
或滯於民用而錢則無所不通而泉府一官最為便民¶
<pb:KR3k0043_WYG_111-16b>¶
滯則買之不時而欲買者則賣之無力者則賖貸與之¶
盖先王視民如子洞察其隠㣲而多方濟其缺乏仁政¶
莫尚於此初非專為謀利取息設也不原其立官之本¶
意而勦其一語以斷天下大事可乎今買之於方滯之¶
時賣之於欲買之際此與常平賤糴貴糶之意同泉府¶
則以錢易貨常平則以錢易粟其本意皆以利民非謀¶
利也然後世常平之法轉而為和糴且以其所儲他用¶
而不以濟民則惟恐其數之不多利之不羡於是亦以¶
<pb:KR3k0043_WYG_111-17a>¶
理財之法視之矣(按後之為國者不能制民之産以均/貧富而徒欲設法以限豪強兼并之)¶
(徒限民名田猶云可也限民蓄錢不亦甚乎然買田者/志於吞併故必須上之人立法以限其頃畆蓄錢者志)¶
(於流通初不煩上之人立法以教其懋遷也今以錢重/物輕之故立蓄錢之限然錢重物輕正藏鏹逐利者之)¶
(所樂聞也人棄我取誰無是心正不必設法禁以驅之/徒開告訐之門而重為煩擾耳)¶
　　　紀歴代錢製¶
按錢幣之權當出於上則造錢幣之司當歸於一漢時¶
常令民自鑄錢及武帝則專令上林三官鑄之而天下¶
非三官錢不得行羣國前所鑄錢皆廢銷輸其銅三官¶
<pb:KR3k0043_WYG_111-17b>¶
然錢以銅鐵鉛錫而成而銅鐵鉛鍚搬運重難是以歴¶
代多即坑冶附近之所置監鑄錢亦以錢之直日輕其¶
用日廣不容不多置監冶鑄以供用中興以來始轉而¶
為楮幣夫錢重而直少則多置監以鑄之可也楮輕而¶
直多則就行都印造足矣今既有行在㑹子又有川引¶
淮引湖㑹各自印造而其末也收換不行稱提無䇿何¶
哉盖置㑹子之初意本非即以㑹為錢盖以茶鹽鈔引¶
之屬視之而暫以權錢耳然鈔引則所直者重而㑹子¶
<pb:KR3k0043_WYG_111-18a>¶
則止於一貫下至三百二百鈔引只令啇人慿以取茶¶
鹽香貨故必須分路㑹子則公私買賣支給無徃而不¶
用且自一貫造至二百則是用之以代見錢矣又况以¶
尺楮而代數斤之銅齎輕用重千里之逺數萬之緡一¶
夫之力剋日可到則何必川自川淮自淮湖自湖而使¶
後來或廢或用號令反覆民聽疑惑乎盖兩淮荆湖所¶
造朝廷初意欲暫用而即廢而不知流落民間便同見¶
鏹所以後來收換生受只得再造遂愈多而愈賤亦是¶
<pb:KR3k0043_WYG_111-18b>¶
立法之初講之不詳故也¶
　　　上書論錢弊　　　　　　　孔　覬¶
齊高帝建元四年奉朝請孔覬上書曰三呉國之關間¶
比嵗被水潦而糴不貴是天下錢少非榖穰賤此不可¶
不察也鑄錢之弊在輕重屢更重錢患難用而難用為¶
無累輕錢弊盗鑄而盗鑄為禍深人所盗鑄嚴法不禁¶
者由上鑄錢惜銅愛工也惜銅愛工也者謂錢無用之¶
器以通交易務欲令輕而數多使省工而易成不詳慮¶
<pb:KR3k0043_WYG_111-19a>¶
其患也自漢鑄五銖錢至宋文帝四百餘年制度有廢¶
興而不變五銖者其輕重可得貨之宜也以為開置錢¶
府方督貢金大興鎔鑄錢重五銖一依漢法府庫以實¶
國用有儲乃量俸禄薄賦稅則家給人足頃盗鑄新錢¶
者皆效作剪鑿不鑄大錢也若官錢已布於人使嚴斷¶
剪鑿小輕破缺無周郭者悉不得行官錢細小者稱合¶
銖兩銷以為大利貧良之人塞姦巧之路錢貨既均逺¶
近則一百姓樂業市道無爭衣食滋殖矣時議者以為¶
<pb:KR3k0043_WYG_111-19b>¶
錢貨轉少宜更廣鑄重其銖兩以防人姦上乃使諸州¶
大市銅㑹上崩乃止¶
　　　論錢楮　　　　　　　　　戴　埴¶
錢與楮猶權衡也有輕重則有低昻分毫之力不與焉¶
盖錢與楮皆本無用可以貿有用之物則人用之使如¶
古所謂粟易械器械器易粟有無以相易則何資於錢¶
如古所謂治田百畆嵗用千五百之類小大粗足則何¶
資於楮自物貨難於阜通於是假圜法以流轉故言錢¶
<pb:KR3k0043_WYG_111-20a>¶
則曰平凖所以見有是錢必有是物而後可凖平也錢¶
易得則物價貴踊此漢唐以後議論也自商賈憚於般¶
挈於是利交子之兌換故言楮則曰稱提所以見有是¶
楮必有是錢以稱提之也楮多易得則金錢貴重此宋¶
紹興以後議論也平凖稱提皆以權衡取義而低昻有¶
在於輕重明矣陸贄謂錢多則輕必作法以歛之趙開¶
謂楮多則輕必用錢以收之今日病在楮多不在錢少¶
如欲錢與楮俱多則物益重矣且未有楮之時諸物皆¶
<pb:KR3k0043_WYG_111-20b>¶
賤楮愈多則物愈貴計以實錢猶増一倍盖古貿通有¶
無止錢耳錢難得則以物售錢而錢重錢易得以錢售¶
物而錢輕復添楮以佐錢則為貿通之用者愈多而物¶
愈貴古人惟重本政榖粟桑麻及諸食用物本也錢末¶
也楮又末之末桞宗元平衡曰増之銖兩則俯反是則¶
抑此稱提大術也今日悉欲取法孝宗獨楮幣一事與¶
孝宗議論相反何耶¶
　　　元鈔法(二條/)　　　　　　　元　志¶
<pb:KR3k0043_WYG_111-21a>¶
至正十年右丞相托克托欲更鈔法乃㑹中書省樞密院御¶
史臺及集賢翰林兩院官共議之先是左司都事武祺嘗¶
建言云鈔法自世祖時已行之後除撥之料本倒易昏鈔¶
以布天下外有合支名目於寳鈔總庫料鈔轉撥所以鈔¶
法䟽通民受其利比年以来失祖宗元行鈔法本意不與¶
轉撥故民間流轉者少致偽鈔滋多遂准其所言凡合支¶
名目已於總庫轉支至是吏部尚書偰哲篤欲迎合丞相¶
之意偰哲篤言更鈔法以楮幣一貫文省權銅錢一千文¶
<pb:KR3k0043_WYG_111-21b>¶
幣為母而錢為子衆人皆唯唯不敢出一語惟國子祭酒¶
吕思誠獨奮然曰中統至元自有母子上料為母下料為¶
子比之達克達乞養漢人為子是終為漢人之子而已豈¶
有故紙為父而以銅為過房児子者乎一坐皆笑思誠又¶
曰錢鈔用法以虚換實其致一也今厯代錢及至正錢中¶
統鈔及至元鈔交鈔分為五項若下民知之蔵其實而棄¶
其虚恐非國之利也偰哲篤武祺又曰至元鈔多偽故更¶
之爾思誠曰至元鈔非偽人為偽爾交鈔若出亦有偽¶
<pb:KR3k0043_WYG_111-22a>¶
者矣且至元鈔猶故戚也家之童稚皆識之矣交鈔猶¶
新戚也雖不敢不親人未識也其偽滋多爾况祖宗成¶
憲豈可輕改偰哲篤曰祖宗法弊亦可改矣思誠曰汝¶
軰更法又欲上誣世皇是汝又欲與世皇爭髙下也且¶
自世皇以來諸帝皆謚曰孝改其成憲可謂孝乎武祺¶
又欲錢鈔兼行思誠曰錢鈔兼行輕重不倫何者為母¶
何者為子汝不通古今道聽塗說何足以行徒以口舌¶
取媚大臣可乎偰哲篤曰我等䇿既不可行公有何䇿¶
<pb:KR3k0043_WYG_111-22b>¶
思誠曰我有三字䇿曰行不得行不得又曰丞相勿聽¶
此言如向日開金口河成則歸功汝等不成則歸罪丞¶
相矣托克托見其言直猶豫未决御史大夫特穆爾言曰¶
吕祭酒言有是者有非者但不當坐廟堂髙聲厲色若¶
從其言此事終不行耶明日諷御史劾之思誠歸卧不¶
出遂定更鈔之議而奏之下詔云朕聞帝王之治因時¶
制宜損益之方在乎通變惟我世祖皇帝建元之初頒¶
行中統交鈔以錢為文雖鼓鑄之規未遑而錢幣兼行¶
<pb:KR3k0043_WYG_111-23a>¶
之意已具厥後印造至元寳鈔以一當五名曰子母相¶
權而錢實未用歴嵗滋乆鈔法徧虚物價騰踴姦偽日¶
萌民用匱乏爰詢廷臣博采輿論僉謂拯弊必合更張¶
其以中統交鈔壹貫文省權銅錢一千文准至元寳鈔¶
二貫仍鑄至正通寳錢與歴代銅錢並用以實鈔法至¶
元寳鈔通行如故子母相權新舊相濟上副世祖立法¶
之初意十一年置寳泉提舉司掌鼓鑄至正通寳錢印¶
造交鈔令民間通用行之未乆物價騰湧價逾十倍又¶
<pb:KR3k0043_WYG_111-23b>¶
值海内大亂軍儲供給賞賜犒勞每日印造不可數計¶
舟船裝運軸轤相接文料之散滿人間者無處無之昬¶
軟者不復行用京師料鈔十錠易斗粟不可得既而所¶
在郡縣皆以物貨相貿易公私所積之鈔遂俱不行人¶
視之若敝楮而國用由是遂乏矣¶
鈔始於唐之飛錢宋之交㑹金之交鈔其法以物為母¶
鈔為子子母相權而行即周官質劑之意也元初倣唐¶
宋金之法有行用鈔其制無文籍可考世祖中綂元年¶
<pb:KR3k0043_WYG_111-24a>¶
始造交鈔以絲為本每銀五十兩易絲鈔一千兩諸物¶
之直並從絲例是年十月又造中統元寳鈔其文以十¶
計者四曰一十文二十文三十文五十文以百計者三¶
曰一百文二百文五百文以貫計者二曰一貫文二貫¶
文每一貫同交鈔一兩兩貫同白銀一兩又以文綾織¶
為中綂銀貨其等有曰一兩二兩三兩五兩十兩每一¶
兩同白銀一兩而銀貨盖未及行云五年設各路平凖¶
庫主平物價使相依凖不至低昻仍給鈔一萬二千錠¶
<pb:KR3k0043_WYG_111-24b>¶
本至元十二年添造釐鈔其例有三曰二文三文五文¶
初鈔印用木為板十三年鑄銅易之十五年以釐鈔不¶
便於民復命罷印然元寳交鈔行之既乆物重鈔輕二¶
十四年遂改造至元鈔自二貫至五文凡十有一等與¶
中綂鈔通行每一貫文當中綂鈔五貫文依中綂之初¶
隨路設立官庫貿易金銀平凖鈔法毎花銀一兩入庫¶
其價至元鈔二貫出庫二貫五分赤金一兩入庫二十¶
貫出庫二十貫五百文偽造鈔者處死首告者賞鈔五¶
<pb:KR3k0043_WYG_111-25a>¶
錠仍以犯人家産給之其法為最善至大二年武宗復¶
以物重鈔輕改造至大銀鈔自二兩至二釐定為一十¶
三等每一兩凖至元鈔五貫白銀一兩赤金一錢元之¶
鈔法至是盖三變矣大抵至元鈔五倍於中綂至大鈔¶
又五倍於至元然未及期年仁宗即位以倍數太多輕¶
重失宜遂有罷銀鈔之詔而中綂至元二鈔終元之世¶
盖常行焉凡鈔之昏爛者至元二年委官就交鈔庫以¶
新鈔倒換除工墨三十文其貫伯分明㣲有破損者並¶
<pb:KR3k0043_WYG_111-25b>¶
令行用違者罪之所倒之鈔每季各路就令納課正官¶
解赴省部焚毁𨽻行省者就焚之其制之大畧如此若¶
錢自九府圜法行於成周歴代未嘗或廢元之交鈔寳¶
鈔雖皆以錢為文而錢則弗之鑄也¶
　　　論元鈔　　　　　　　　　草木子¶
元世祖中統至元間立鈔法以至元寳為母中統交為¶
子子母相權而行中統二貫凖至元二百文一貫凖至¶
元一百文行之四五十年中統以費功本多尋不印行¶
<pb:KR3k0043_WYG_111-26a>¶
獨至元鈔法通行用以權百貨輕重民甚便之至正間¶
丞相托克托當承平無事入邪臣賈魯之說欲有所建立¶
以求名於後世别立至正交鈔料既窳惡易敗難以倒¶
換遂澁滯不行及兵亂國用不足多印鈔以賞兵鈔賤¶
物貴無所於授其法遂廢嗚呼盖嘗攷之非其法之不¶
善也由後世變通不得其術也元之鈔法即周漢之質¶
劑唐之錢引宋之交㑹金之交鈔當其盛時皆用鈔以¶
權錢及當衰叔財貨不足止廣造楮幣以為費楮幣不¶
<pb:KR3k0043_WYG_111-26b>¶
足以權變百貨遂澁而不行職此之由也必也欲立鈔¶
法須使錢貨為之本如鹽之有茶茶之有引引至則茶¶
鹽立得使鈔法如此焉有不行之患哉當今變法宜於¶
府縣各立錢庫貯錢若干置鈔凖錢引之制如張詠四¶
川行交子之比使富室主之引至錢出引出錢入以引¶
為母以錢為子子母相權以制天下百貨出之於貨輕¶
之時收之於貨重之日權衡輕重與時宜之未有不可¶
行之理也譬之池水所入之溝與所出之溝相等則一¶
<pb:KR3k0043_WYG_111-27a>¶
池之水動蕩流通而血脉常活也借使所入之溝雖通¶
所出之溝既塞則水死而不動惟有漲滿浸滛而有濫¶
觴之患矣此其理也當時不知徒知嚴刑驅窮民以必¶
行所以刑愈嚴而鈔愈不行此元之所以卒於無術而¶
亡也(又如富人糶榖以給批行批得榖其批行矣/貧人必批以無榖批乃虚文又何以行之哉)¶
　　　宋市易　　　　　　　　　宋　志¶
王安石為政汲汲焉以財利兵革為先其市易之說已¶
見於熈寜二年建議立均輸平凖法之時故王韶首迎¶
<pb:KR3k0043_WYG_111-27b>¶
合其意而安石力主之雖以李若愚陳升之韓絳諸人¶
之議而卒不可回五年遂詔出内帑錢帛置市易務於¶
京師先是有魏繼宗者自稱草澤上言京師百貨無常¶
價貴賤相傾富能奪貧能與乃可以為天下今富人大¶
姓乘民之亟牟利數倍財既偏聚國用亦屈請假𣙜貨¶
務錢置常平市易司擇通財之官任其責求良賈為之¶
轉易使審知市物之價賤則増價市之貴則損價鬻之¶
因收餘息以給公上於是中書奏在京置市易務官凡¶
<pb:KR3k0043_WYG_111-28a>¶
貨之可市及滯於民而不售者平其價市之願以易官¶
物者聽若欲市於官則度其抵而貸之錢責其使償半¶
嵗輸息十一及嵗倍之凡諸司配率並仰給焉以吕嘉¶
問為提舉賜内庫錢百萬緡京東路錢八十七萬緡為¶
本三司請立市易條有兼并之家較固取利有害新法¶
本務覺察三司按治之文帝削去之七月以𣙜貨務為¶
市易西務下界市易務為東務上界以在京商稅院雜¶
買務雜賣塲𨽻焉又賜錢帛五十萬於鎮洮軍置司市¶
<pb:KR3k0043_WYG_111-28b>¶
易極苛細道路怨謗者籍籍上以諭安石請宣示事實¶
帝以鬻氷市梳僕等數事語之安石皆辯解後帝復言¶
市易鬻果大煩碎罷之如何安石謂立法當論有害於¶
人與否不當以煩碎廢也自是諸州上供藨席黄蘆之¶
類六十色悉令計直從民願鬻者市之以給用六年詔¶
在京市易幹當公事孫廸同兩浙淮東轉運司議置杭¶
州市易務利病以聞其後以市易上界所償内帑錢三¶
十萬緡假之為本又賜䕫州路轉運司度僧牒五百置¶
<pb:KR3k0043_WYG_111-29a>¶
市易於黔州選本路在任已替官監之仍以知州或通¶
判提舉令在京市易務及開封府司録同詳度諸行利¶
病於是詳定所請約諸行利入薄厚輸免行錢以禄吏¶
蠲其供官之物禁中所須並下雜賣塲雜買務置市司¶
估物價低昻凡内外官司欲占物價悉於是乎取决從¶
之改提舉在京市易務為都提舉市易司諸州市易務¶
皆𨽻焉又詔三司幹當公事李把等同詳度成都置市¶
易務七年帝與輔臣論及成都市易事馮京曰曩因𣙜¶
<pb:KR3k0043_WYG_111-29b>¶
市物致王小波之亂今頗以市易為言安石曰彼以饑¶
民衆官不之恤相聚為盗耳帝問李把行邪安石曰未¶
也然保市易必不能致亂帝猶慮蜀人駭擾安石謂已¶
遣使乃遽罷豈不為四方笑乃已然其後竟罷把等詳¶
度三月詔權三司使曽布翰林學士吕恵卿同究詰市¶
易事先是帝出手詔付布謂市易司市物頗害小民之¶
業衆言喧譁布乃引監市易務魏繼宗之言以為吕嘉¶
問多取息以干賞商旅所有者盡收市肆所無者必索¶
<pb:KR3k0043_WYG_111-30a>¶
率賤市貴鬻廣裒贏餘是挾官府為兼并也王安石具¶
奏明其不然乃更令恵卿偕布究詰之帝尋復以手札¶
賜布令求對布即上行人所訴并䟽恵卿姦欺狀且言¶
臣自立朝以來每聞徳音未嘗不欲以王道治天下今¶
市易之為虐凛凜乎間架除陌之事矣嘉問奏近遣官¶
徃湖南販茶陜西販鹽兩浙販紗皆未敢計息臣以謂¶
如此政事書之簡牘不獨唐虞三代所無歴觀秦漢以¶
來衰亂之世恐未之有也四月布復陳薛向罪茶儈不¶
<pb:KR3k0043_WYG_111-30b>¶
當帝惻然咨嗟及言三司决責商人多濫時帝猶必欲¶
按治而安石主用恵卿不可去葢謀變其事也帝疑焉¶
故乃以屬布既而中書奏事已帝論及市易且曰朝廷¶
設此本欲為平凖之法以便民今正爾相反使中下之¶
民失業若此宜修補其法令元詳定吕嘉問呉安持同¶
韓維孫永問行人輸錢免行利病參知政事馮京曰開¶
封祥符縣給民錢有出息抵當銀絹米麥緩急䘮葬之¶
目七八種其初給錢徃徃願請積數既多實艱輸送帝¶
<pb:KR3k0043_WYG_111-31a>¶
曰如此吾民安得泰然也時布與恵卿方究市易事率¶
數日一對帝初是布言已而從恵卿之請拘魏繼宗於¶
開封府既而布與恵卿即東府再詰行人所訴狀如前¶
不變而安石懇求去位引恵卿執政提舉楚州市易將¶
之竒奏監務王景彰榷市商人物非法及虚作中糴入¶
務立詭名糴之白輸息錢謂之乾息又抑賈販毋得至¶
他郡名為留難帝謂輔臣曰景彰違法害人宜即治其¶
罪時吕恵卿已參朝政而究詰市易未竟詔促之恵卿¶
<pb:KR3k0043_WYG_111-31b>¶
請令中書悉取按牘異同以奏後二日布對延和殿條¶
析先後所陳并較治平熈寜入出錢物數以聞帝方慮¶
嵗費寖廣令布送中書五月乃詔章惇曽孝寛即軍器¶
監鞠布所究市易事又令户房㑹財賦數與布所陳異¶
而吕嘉問亦以雜買務多入月息不覺皆從公坐有差¶
未幾布裭職與嘉問俱出守郡魏繼宗仍奪秩勒停初¶
市易之建布實預之後揣上意有疑遂急治嘉問而恵¶
卿與布有夙怨故卒擠之而市如故均輸之法所以通¶
<pb:KR3k0043_WYG_111-32a>¶
天下之貨制為輕重歛散之術使輸者既便而有無得¶
以懋遷焉熈寜二年制置三司條例司言天下財用無¶
餘典領之官拘於弊法内外不相知盈虚不相補諸路¶
上供嵗有常數豐年便道可以多致而不能贏年儉物¶
貴難於供億而不敢不足逺方有倍蓰之輸中都有半¶
價之鬻徒使富商大賈乗公私之急以擅輕重歛散之¶
權今發運使實總六路賦入其職以制置茶鹽&ZX-111d5c;酒稅¶
為事軍儲軍用多所仰給宜假以錢貨資其用度周知¶
<pb:KR3k0043_WYG_111-32b>¶
六路財賦之有無而移用之凡糴買稅歛上供之物皆¶
得徙貴就賤用近易逺令預知中都帑藏年支見在之¶
定數所當供辦者得以從便變易蓄買以待上令稍收¶
輕重歛散之權歸之公上而制其有無以便轉輸省勞¶
費去重歛寛農民庶幾國用可足民財不匱詔本司具¶
條例以聞而以發運使薛向領均輸平凖事賜内藏錢¶
五百萬緡上供米三百萬石時議其為擾多以為非向¶
既董其事乃請設置官屬神宗使自擇之向於是辟劉¶
<pb:KR3k0043_WYG_111-33a>¶
忱衛琪孫珪張穆之陳倩為屬又請有司具六路嵗當¶
上供數中都嵗用及見儲度可支嵗月凡當計置幾何¶
皆預降付司從之八月侍御史劉琦侍御史裏行錢顗¶
等言向小人假以貨泉任其變易縱有所入不免奪商¶
賈之利琦顗皆坐貶條例司檢詳文字蘇轍言昔漢武¶
外事四夷内興宫室財用匱竭力不能支用賈人桑𢎞¶
羊之說買賤賣貴謂之均輸雖曰民不加賦而國用饒¶
足然法術不正吏縁為奸掊克日深民受其病孝昭既¶
<pb:KR3k0043_WYG_111-33b>¶
立學者争排其說霍光順民所欲從而予之天下歸心¶
遂以無事今此論復興衆口紛然皆謂其患必甚於漢¶
何者方今聚歛之臣材智方畧未見有桑𢎞羊比而朝¶
廷破壊䂓矩解縱繩墨使得馳騁自由唯利是嗜其害¶
必有不可勝言者矣轍亦坐去官於是知諌院范純仁¶
言向憸巧刻薄不可為發運使人主當務農桑節用不¶
當言利自後罷純仁諌職而諌官李常復論均輸不便¶
權開封府推官蘇軾亦言均輸徙貴就賤用近易逺然¶
<pb:KR3k0043_WYG_111-34a>¶
廣置官屬多出緡錢豪商大賈皆疑而不敢動以為雖¶
不明言販賣既已許之變易變易既行而不與商賈爭¶
利未之聞也夫商賈之事曲折難行其買也先期而予¶
錢其賣也後期而取直多方相濟委曲相通倍稱之息¶
由此而得今先設官置吏簿書廩禄為費已厚非良不¶
售非賄不行是官買之價比民必貴及其賣也弊復如¶
前商賈之利何縁而得朝廷不知慮此乃捐五百萬緡¶
以予之此錢一出恐不可復縱使其間薄有所獲而征¶
<pb:KR3k0043_WYG_111-34b>¶
商之額所損必多矣帝方惑於安石之說言皆不行乃¶
以向為天章閣待制遣太常少卿羅拯為使手詔賜向¶
曰政事之先理財為急朕託卿以東南賦入皆得消盈¶
虚翕張歛散之而卿忠誠内固能倡舉職業導揚朕意¶
底於成績朕甚嘉之覧奏慮流言致惑朕心匪石豈易¶
轉也卿其濟之¶
　　　論市易之繆(四/條)　　　　　　馬端臨¶
按古人立五均以均市價立泉府以收滯貨而時其買¶
<pb:KR3k0043_WYG_111-35a>¶
賣皆所以便民也所謂國服為息者乃以官物賖貸與¶
民則取其息耳今莽借五均泉府之說令民採山擇者¶
畜牧者紡績者以至醫巫技藝各自占所為而計其息¶
十一分之一以其一為貢則是直攫取之耳周公何嘗¶
有此法乎然古人之立法惡商賈之趨末而欲抑之後¶
人之立法妬商賈之獲利而欲分之按熈寜初王介甫¶
秉政專以取息為富國之務然青苗則春散秋歛是以¶
有賖貸之息市易則買賤賣貴是以有貿易之息至於¶
<pb:KR3k0043_WYG_111-35b>¶
和買則官以錢買民之紬絹而已息錢惡從出盖當時¶
言利小人如王廣廉軰以千錢配民課絹一匹其後匹¶
絹令輸錢一千五百是假和買絹紬之名配以錢而取¶
其五分之息如明道所言可見其刻又甚於青苗矣¶
按均輸市易皆建議於熈寜之初然均輸卒不能行市¶
易雖行之而卒不見其利何也葢均輸之說始於桑𢎞¶
羊均輸之事備於劉晏二子所為雖非知道者所許然¶
其才亦有過人者盖以其隂籠商販之利濳制輕重之¶
<pb:KR3k0043_WYG_111-36a>¶
權未嘗廣置官屬峻立刑法為抑勒禁制之舉迨其磨¶
以嵗月則國富而民不知所以史記唐書皆亟稱之以¶
為後之言利者莫及然則薛向之徒豈遽足以希其萬¶
一宜其中道而廢也然所謂徙貴就賤用近易逺則夫¶
祖宗時以賦稅而支移折變以茶鹽而入中糧草即其¶
事矣茍時得能吏以斡運之使其可以裕國而不至困¶
民豈非理財之道固不必親行販易之事巧奪商賈之¶
利而後為均輸也介甫志於興利茍慕前史均輸之名¶
<pb:KR3k0043_WYG_111-36b>¶
張官置吏廢財勞人而卒無所成誤矣至於市易則假¶
周官泉府之名襲王莽五均之跡而下行黠商豪家貿¶
易稱貸之事其所為又逺出桑劉之下今觀其法制大¶
槩有三結保貸請一也契要金錢為抵二也貿遷物貨¶
三也是三者桑劉未嘗為之然自可以富國則其才豈¶
後世所能及然貸息抵當貿遷之事使富家為之假以¶
嵗月豈不獲倍蓰千萬之利今攷之熈寜五年賜内藏¶
庫及京東路錢為市易本共一百八十七萬緡至九年¶
<pb:KR3k0043_WYG_111-37a>¶
中書言市易息錢并市利錢僅總收百三十三萬二千¶
緡有竒嗚呼以縣官而下行黠商豪家之事且貿遷圖¶
利且放債取息以國力經營之以國法督課之至使物¶
價騰踴商賈怨讟而孳孳五年之間所得子本盖未嘗¶
相稱也然則是豈得為善言利乎桑劉有知寜不笑人¶
地下¶
又按鄭介夫熈寜六年進流民圖狀言自市易法行商¶
旅頓不入都競由都城外徑過河北陜西北客之過東¶
<pb:KR3k0043_WYG_111-37b>¶
南者亦然盖諸門皆凖都市易司指揮如有商貨入門¶
並須盡數押赴市易司賣以此商稅大虧然則市易司¶
息錢所獲盖不足以補商稅之虧矣¶
　　　元嵗課　　　　　　　　　元　志¶
山林川澤之産若金銀珠玉銅鐵水銀硃砂碧甸子鈆¶
錫礬硝鹻竹木之類皆天地自然之利有國者之所必¶
資也而或以病民者有之矣元興因土人呈獻而定其¶
嵗入之課多者不盡收少者不強取非知理財之道者¶
<pb:KR3k0043_WYG_111-38a>¶
能若是乎産金之所在腹裏曰益都檀景遼陽省曰大¶
寜開元江淛省曰饒徽池信江西省曰龍興撫州湖廣¶
省曰岳澧沅靖辰潭武岡寳慶河南省曰江陵襄陽四¶
川省曰成都嘉定雲南省曰威楚麗江大理金齒臨安¶
曲靖元江羅羅㑹川建昌徳昌栢興烏撒東川烏䝉産¶
銀之所在腹裏曰大都真定保定雲州般陽晉寜懐孟¶
濟南寜海遼陽省曰大寜江浙省曰處州建寜延平江¶
西省曰撫瑞韶湖廣省曰興國郴州河南省曰汴梁安¶
<pb:KR3k0043_WYG_111-38b>¶
豐汝寜陜西省曰商州雲南省曰威楚大理金齒臨安¶
元江産珠之所曰大都曰南京曰羅羅曰水逹逹曰廣¶
州産玉之所曰于闐曰匪力沙産銅之所在腹裏曰益¶
都遼陽省曰大寜雲南省曰大理澂江産鐵之所在腹¶
裏曰河東順徳檀景濟南江浙省曰饒徽寜國信慶元¶
台衢處建寜興化邵武漳福泉江西省曰龍興吉安撫¶
袁瑞贛臨江桂陽湖廣省曰沅潭衡武岡寳慶永全常¶
寜道州陜西省曰興元雲南省曰中慶大理金齒臨安¶
<pb:KR3k0043_WYG_111-39a>¶
曲靖&ZX-112866;江羅羅建昌產朱砂水銀之所在遼陽省曰北¶
京湖廣省曰沅潭四川省曰思州産碧甸子之所曰和¶
林曰㑹州産鈆鍚之所在江浙省曰鈆山台處建寜延¶
平邵武江西省曰韶州桂陽湖廣省曰潭州産礬之所¶
在腹裏曰廣平冀寜江浙省曰鈆山邵武湖廣省曰潭¶
州河南省曰廬州河南産硝鹻之所曰晉寜若竹木之産¶
所在有之不可以所言也初金課之興自世祖始其在¶
益都者至元五年命于從剛髙興宗以漏籍民户四千¶
<pb:KR3k0043_WYG_111-39b>¶
於登州棲霞縣淘焉十五年又以淘金户二千僉軍者¶
付益都淄萊等路淘金總管府依舊淘金其課於太府¶
監輸納在遼陽者至元十年聽李徳仁於龍山縣胡碧¶
峪淘採毎嵗納課金三兩十三年又於遼東雙城及和¶
州等處採焉在江浙者至元二十四年立提舉司以建¶
康等處淘金夫凡七千三百六十五户𨽻之所轄金塲¶
凡七十餘所未幾以建康無金革提舉司罷淘金戸其¶
徽饒池信之課皆歸之有司在江西者至元二十三年¶
<pb:KR3k0043_WYG_111-40a>¶
撫州樂安縣小曹周嵗辦金一百兩在湖廣者至元二¶
十年撥常徳澧辰沅靜民萬户付金塲轉運司淘焉在¶
四川者元貞元年以來病民罷之在雲南者至元十四¶
年諸路總納金一百五錠此金課之興革可考者然也銀¶
在大都者至元十一年聽王庭壁於檀州奉先洞採之¶
十五年令關世顯等於薊州豐山採之在雲州者至元¶
二十七年撥民户於望雲煽煉設從七品官掌之二十¶
八年又開聚陽山銀塲二十九年遂立雲州等處銀塲¶
<pb:KR3k0043_WYG_111-40b>¶
提舉司在遼陽者延祐四年惠州銅洞三十六眼立提¶
舉司辦課在江浙者至元二十一年建寜南劍等處立¶
銀塲提舉司煽煉在湖廣者至元二十三年韶州路曲¶
江縣銀塲聽民煽煉毎年輸銀三千兩在河南者延祐¶
三年李允直包羅山縣銀塲課銀三定四年李珪等包¶
霍丘縣豹子崖銀洞課銀三十錠其所得礦大抵以十¶
分之三輸官此銀課之興革可考者然也珠在大都者¶
元貞元年聽民於楊村直沽口撈採命官買之在南京¶
<pb:KR3k0043_WYG_111-41a>¶
者至元十一年命瑪竒額紳等於松阿哩江阿都古江呼¶
嚕固江採之在廣州者採於大歩海他如鄂嫩齊都爾罕¶
都呼三河之珠至元五年徙鳯格等户撈焉勝州雅克納¶
延等城之珠十三年命圖魯卜岱等撈焉此珠課之興革¶
可考者然也玉在法爾實者至元十一年徳哷瑪哈穆¶
特阿里三人淘玉之户舊有三百經亂散亡存者止七¶
十户其力不充而法爾實之地旁近有民户六十每同¶
淘焉於是免其差徭與淘户等所淘之玉於呼圖克霜¶
<pb:KR3k0043_WYG_111-41b>¶
和爾錫喇卜丹三人所立水站逓至京師此玉課之興革¶
可攷者然也銅在益都者至元十六年撥戸一千於臨¶
朐縣七寳山等處採之在遼陽者至元十五年撥採木¶
夫一千户於錦瑞州鷄山巴山等處採之在徴江者至¶
元二十二年撥漏籍户於賽音山煽煉凡一十有一所¶
此銅課之興革可攷者然也鐡在河東者太宗丙申年¶
立爐於西京州縣撥冶户七百六十煽焉丁酉年立爐¶
於交城縣撥冶户一千煽焉至元五年始立洞冶總管¶
<pb:KR3k0043_WYG_111-42a>¶
府七年罷之十三年立平陽等路提舉司十四年又罷¶
之其後廢置不常大徳十一年聽民煽煉官為抽分至¶
武宗大元年復立河東都提舉司掌之所𨽻之冶八曰¶
大通曰興國曰恵民曰利國曰益國曰閏富曰豐寜豐¶
寧之冶葢有二云在徳等處者至元三十一年撥冶户六¶
千煽焉大徳元年設都提舉司掌之其後亦廢置不常¶
至延祐六年始罷兩提舉司併為順徳廣平彰徳等處¶
提舉司所隷之冶六曰神徳曰左村曰豐陽曰臨水曰¶
<pb:KR3k0043_WYG_111-42b>¶
沙窩曰固鎮在檀景等處者太宗丙申年始於北京撥¶
户煽焉中綂二年立提舉司掌之其後亦廢置不常大¶
徳五年始併檀景三提舉司為都提舉司所𨽻之冶有¶
七曰雙峯曰暗峪曰銀崖曰大峪曰五峪曰利貞曰錐¶
山在濟南等處者中綂四年拘漏籍戸三千煽焉至元¶
五年立洞冶總管府其後亦廢置不常至至大元年復¶
立濟南都提舉司所𨽻之監有五曰寳成曰通和曰昆¶
五曰元國曰富國其後各省獨江浙江西湖廣之課¶
<pb:KR3k0043_WYG_111-43a>¶
為最多凡鐵之等不一有生黄鐵有生青鐵有青𤓰鐵¶
有蕳鐵每引二百斤此鐵課之興革可攷者然也朱砂¶
水銀在北京者至元十一年命蒙古都實希以率賔人户¶
於濟沙穆爾之地採煉在湖廣者沅州五寨蕭雷發等每¶
年包納朱砂一千五百兩羅管賽包納水銀二千二百¶
四十兩潭州安化縣每年辦朱砂八十兩水銀五十兩¶
碧甸子在和林者至元十年命烏瑪喇採之在㑹川者¶
二十一年輸一千餘磈此朱砂水銀碧甸子課之興革¶
<pb:KR3k0043_WYG_111-43b>¶
可攷者然也鈆錫在湖廣者至元八年辰沅靖等處轉¶
運司印造鍚引每引計鍚一百斤官收鈔三百文客商¶
買引赴各冶支錫販賣無引者比私鹽減杖六十其鍚¶
没官此鈆錫課之興革可攷者然也礬在廣平者至元¶
二十八年路鵬舉獻磁州武安縣礬窑一十所周嵗辦¶
白礬三千斤在州者至元十八年李日新自具工本於¶
瀏陽永興礬塲煎烹每十斤官抽其二在河南者二十¶
四年立礬課所於無為路毎礬一引重三十斤價鈔五¶
<pb:KR3k0043_WYG_111-44a>¶
兩此礬課之興革可考者然也竹之所産雖不一而腹¶
裏之河南懐孟陜西之京兆鳳翔皆有在官竹園國初¶
皆立司竹監掌之每嵗令稅課所官以時採斫定其價¶
為三等易於民間至元四年始命制國用使司印造懐¶
孟等路司竹監竹引一萬道每道取工墨一錢凡發賣¶
皆給引至二十二年罷司竹監聽民自賣輸稅明年又¶
用郭畯言於衛州復立竹課提舉司凡輝懐嵩洛京襄¶
益都宿开等處竹貨皆𨽻焉在官者辦課在民者輸稅¶
<pb:KR3k0043_WYG_111-44b>¶
二十三年又命陜西竹課提領司差官於輝懐辦課二¶
十九年丞相旺扎勒言懐孟竹課頻年斫伐已損課無所¶
出科民以輸宜罷其課長養數年世祖從之此竹課之¶
興革可考者然也若夫硝鹻木課其興革無籍可考故¶
不著焉¶
　¶
　¶
　稗編卷一百十一¶
