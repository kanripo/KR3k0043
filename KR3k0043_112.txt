# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.326977
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十二
<pb:KR3k0043_WYG_112-1a>¶
欽定四庫全書¶
　稗編卷一百十二　　　　明　唐順之　撰¶
　　禮一¶
　　　選舉教養之法　　　　　　考　索(後同/)¶
舜典曰帝曰䕫命汝典樂教胄子王制曰春秋教以禮¶
樂冬夏教以詩書王太子王子羣后之太子卿大夫元¶
士之適子皆造焉文王世子曰凡學世子及學士必時¶
春夏學干戈秋冬學羽籥小樂正學干大胥賛之籥師¶
<pb:KR3k0043_WYG_112-1b>¶
學戈籥師丞賛之胥鼓南春誦夏弦太師詔之瞽宗秋¶
學禮執禮者詔之冬讀書典書者詔之燕義曰庻子官¶
職諸侯卿大夫之庶子之倅掌其戒令與其教治國有¶
大事則率國子而致于太子唯所用之若有甲兵之事¶
則授之以車甲合其卒伍置其有司以軍法治之司馬¶
弗正凡國之政事國子存游倅使之修德學道周禮師¶
氏掌以三德教國子至德敏德孝德教三行孝行友行¶
順行掌國中央之事以教國子弟凡國之貴游子弟學¶
<pb:KR3k0043_WYG_112-2a>¶
焉保氏養國子以道乃教之六儀祭祀賔客朝廷喪紀¶
軍旅車馬大司樂掌成均之法以治建國之學政而合¶
國之子弟焉凡有道者有德者使教焉以樂德教國子¶
中和祗庸孝友以樂語教國子興道諷誦言語以樂舞¶
教國子雲門大卷大咸大㲈大夏大濩大武樂師掌教¶
國子小舞帗舞羽舞皇舞旄舞干舞人舞及徹帥學士¶
而歌徹此教國子之法也大司徒正月之吉始和乃垂¶
教象之法于象魏使萬民觀治象挾日而歛之乃施教¶
<pb:KR3k0043_WYG_112-2b>¶
法于邦國都鄙使各以教其所治民因此五物者民之¶
常而施十有二教焉祀禮陽禮隂禮樂禮儀俗刑誓度¶
世事賢庸以鄉三物教萬民而賔興之一曰六德智仁¶
聖義中和二曰六行孝友睦姻任恤三曰六藝禮樂射¶
御書數以鄉八刑糾萬民不孝不睦不姻不悌不任不¶
恤造言亂宼以五禮防萬民之僞而教之中吉凶軍賔¶
嘉以六樂防萬民之情而教之和雲門大咸大㲈大夏¶
大濩大武此俊造之教也若夫選舉之法則又有不同¶
<pb:KR3k0043_WYG_112-3a>¶
焉大胥掌學士之版春合舞秋合聲諸子春合諸學秋¶
合諸射以考其藝而進退之王制曰樂正崇四術立四¶
教順先王詩書禮樂以造士此國子之選舉者如此也¶
周禮閭胥二十五家書其敬敏任恤者旅師百家書其¶
孝悌睦婣有學者黨正五百家書其德行道藝州長二¶
千五百家攷其徳行道藝而勸之鄉大夫萬二千五百¶
家三年大比攷其德行道藝而興賢者能者鄉老及鄉¶
大夫帥其吏與其衆寡以禮賔之王制曰命鄉論秀升¶
<pb:KR3k0043_WYG_112-3b>¶
之司徒曰選士即自比長以上升之也司徒論選士之¶
秀者而升之學曰俊士即周禮大司徒以鄉三物教萬¶
民而賔興之升於司徒者不征於鄉升于學者不征于¶
司徒曰造士大樂正論造士之秀者以告于王而升諸¶
司馬曰進士司馬辯論官材論進士之賢者以告于王¶
而定其論論定然後官之任官然後爵之位定然後禄¶
之此鄉舉俊造者如此也若夫諸侯教養選用之法則¶
亦有可攷者矣詩泮水曰思樂泮水薄采其芹無小無¶
<pb:KR3k0043_WYG_112-4a>¶
大從公于邁曰載色載笑匪怒伊教此諸侯教俊造之¶
法也至於貢士用賢之法則又有可考者矣周禮司士¶
曰凡邦國三歳則稽其士任而進退其爵禄禮記射義¶
曰古者天子之制諸侯歳獻貢士於天子試之於射宫¶
其容體比於禮其節比於樂而中多者得與於祭其容¶
體不比於禮其節不比于樂而中少者不得與於祭數¶
與於祭而君有慶數不與於祭而君有讓數有慶而益¶
地數有讓而削地書傳曰諸侯之於天子三年一貢士¶
<pb:KR3k0043_WYG_112-4b>¶
一適謂之好德再適謂之賢賢三適謂之有功一不適¶
謂之過再不適謂之敖三不適謂之誣其適則有衣服¶
弓矢秬鬯虎賁之賞其不適則有黜爵之罰此諸侯之¶
貢士如此也春秋之時若季文子之忠叔孫穆子之公¶
孟獻子之加於人一等皆出於魯之三桓也若子皮之¶
舉賢子産之惠子太叔之美秀而文者皆出於鄭之七¶
穆也宋之良臣多出於戴桓武莊之族舉其尤者華元¶
子罕是也衛之良臣亦公族及卿大夫之裔也舉其尤¶
<pb:KR3k0043_WYG_112-5a>¶
者公子荆公孫叔公子朝皆公族也子鮮公子也史鰌¶
史魚寗武子卿大夫之裔也齊之髙國鮑晏楚之鬬蔿¶
薳屈皆能世其家而不忝乃祖乃父此諸侯用國子之¶
法如此也管子載齊桓公為軌里連鄉之法正月之朝¶
鄉長復事(復白/也)公親問焉曰於子之鄉有居處為義好¶
學聰明質仁慈孝於父母長弟聞於鄉里者有則以告¶
有而不以告謂之蔽賢其罪五謂其罪當入於五刑而¶
定其罰公又問焉曰於子之鄉有拳勇股肱之力筋骨¶
<pb:KR3k0043_WYG_112-5b>¶
秀出於衆者有則以告有而不以告謂之蔽才其罪五¶
於是鄉長退而修德進賢蓋古者鄉舉之意也此諸侯¶
舉俊造之法也¶
　　　漢選士之法¶
有三老孝弟力田掾史多訾入粟從軍良家子賢良孝¶
廉茂才射策明經任子下詔特舉正召為博士公府辟¶
召上書童子武勇補試¶
三老漢髙祖二年舉民年五十以上能帥衆為善置以¶
<pb:KR3k0043_WYG_112-6a>¶
為三老文帝時始置常員三老秦制也秦人變先王制¶
未盡尚有存者如新城三老說髙祖以仁義是也¶
孝悌力田惠帝四年舉孝弟力田復其身髙后置孝悌¶
力田二千石者一人孝文二年户口率置孝悌力田常¶
員¶
掾史趙禹以佐史補中郎于定國以郡決曹補廷尉史¶
以至為侍御史梅福以郡文學補南昌尉如此之類不¶
一¶
<pb:KR3k0043_WYG_112-6b>¶
有多貲入粟漢制貲五百萬為常侍郎張釋之以訾(古/貲)¶
(字/)為騎郎司馬相如以訾為郎漢景詔曰今貲筭十乃¶
得官廉士無貲不得官今限貲筭四得官晁錯建鬻爵¶
之議於文帝猶未鬻官也武帝始置武功爵級故黄霸¶
以入錢賞官補侍郎謁者所忠建議請令世家入財子¶
弟得舉為郎吏道雜而多端至後漢遂有入粟為闗内¶
侯者矣¶
有從軍良家子漢文帝時李廣以良家子從軍撃胡有¶
<pb:KR3k0043_WYG_112-7a>¶
功為散騎常侍趙充國以良家子補羽林後從軍撃匈¶
奴還拜為中郎武帝時馮奉世以良家子選為郎功次¶
補武安長¶
有賢良漢世有大災異大政事即下詔求賢良文帝三¶
年以日食詔舉十五年太子家令晁錯以諸侯王公卿¶
郡守舉對策遷中大夫武帝以長星見董仲舒初景帝¶
時為博士至此以賢良對策公孫𢎞先為博士後免武¶
帝時舉賢良對策嚴助呉人以郡舉對策擢為中大夫¶
<pb:KR3k0043_WYG_112-7b>¶
魏相朱邑皆以卒史對策昭帝時特詔舉文學髙第章¶
帝時大司農劉寛舉魯丕時對策者百餘人惟丕在髙¶
第除為郎安帝時蘇章少博學能屬文對策髙第為議¶
郎¶
有孝廉漢初無此科獨馮唐在文帝時以孝著為郎中¶
武帝元光元年用董仲舒言初令郡國舉孝廉各一人¶
以備宿衛無間吏民然郡國時有不舉　元朔元年詔¶
令各郡不薦一人者罪　王吉以郡吏舉孝廉為郎路¶
<pb:KR3k0043_WYG_112-8a>¶
温舒為決曹舉孝廉為山邑丞其王國人雖以孝廉舉¶
亦不得宿衛龔勝舉孝廉以王國人出補吏　元朔元¶
年議曰不舉孝不奉詔當以不敬論不察廉不勝任也¶
當免孝與廉待之蓋有輕重焉順帝陽嘉中左雄上言¶
郡國孝廉請自今年不滿四十者不得察舉然自雄之¶
制行徐淑以年未四十而罷免當時所得陳蕃李膺陳¶
球等三十餘人迄于永嘉察選清平然諸生試家法文¶
吏科箋奏識者外之張衡上書曰孝廉必先孝行有餘¶
<pb:KR3k0043_WYG_112-8b>¶
力乃學文法耳今詔書一以能誦章句結奏按為限雖¶
有至孝不當其科也其后黄瓊以雄制於取士之義猶¶
有所遺乃奏增孝弟及能從政者為四科种暠傳田歆¶
為河南尹謂王湛曰今當舉六孝廉多貴戚書命不宜¶
相違我欲自用一名士以報國家爾助我求之乃舉暠¶
漢初郡國各舉一人末乃增至五六人¶
有茂材董仲舒傳曰州郡舉茂材自仲舒發之漢武帝¶
元封五年詔州郡察吏民有茂材異等可為將相及使¶
<pb:KR3k0043_WYG_112-9a>¶
絶國者宣帝元康四年遣大中大夫十二人循行天下¶
舉茂材異倫之士元帝初元二年詔丞相御史中二千¶
石舉茂材異等直言極諫之士　儒林傳曰博士弟子¶
即有秀才異等者輒以名聞漢舊儀載州舉茂材移名¶
丞相丞相考召取三科一明經一明律令一治劇後漢¶
世祖始詔三公光禄監御史司隸州牧歳舉茂材有定¶
員矣¶
有射策漢儒林傳曰自武帝立五經博士開弟子員設¶
<pb:KR3k0043_WYG_112-9b>¶
科射策則射策始於武帝時也其射策者謂為難問疑¶
義書之於策量其大小等為甲乙之科列而置之不使¶
彰顯有欲射者隨其所取得而釋之以知優劣何武蕭望¶
之翟方進等皆以博士弟子得射策甲科為郎若使人¶
皆得射策則㡬於濫進恐為博士弟子者可得射策故¶
傳賛曰開弟子員設科射策然王嘉傳直言以明經射¶
策甲科為郎康衡房鳯傳直言射策耳¶
有明經昔漢召信臣以明經甲科為郎則明經亦有試¶
<pb:KR3k0043_WYG_112-10a>¶
　龔遂以明經為官以明經為郡史者甚衆後漢伏恭¶
為劇令青州舉為尤異太常試經第一拜博士建武中¶
楊仁舉孝廉除郎太常上仁經中博士則為吏者亦試¶
經章帝元和三年令國上明經者四十萬以上五人不¶
滿十萬三人順帝陽嘉元年初令郡國舉孝廉限年四¶
十以上諸生通章句文吏能牋奏乃得應選質帝本初¶
元年夏四月令郡國舉明經年五十以上七十以下詣¶
太學受業歳課試¶
<pb:KR3k0043_WYG_112-10b>¶
有任子袁盎以兄任汲黯以父任蘇武亦以父任為郎¶
大抵任子多為郎次為太子洗馬宣帝時王吉上言曰¶
今使吏得任子弟率多驕傲不通古今宜明選求賢除¶
任子之令　劉向以父任為郎以行修飾為諌大夫是¶
漢法既任而復有所推擇初非泛然用之也東漢桓榮¶
之子郁以父任為郎郁授經二帝時稱其能出傳家而¶
桓焉亦以父任為郎明經篤行位至三公¶
有下詔特舉漢髙帝十一年詔曰賢士大夫如有肯從¶
<pb:KR3k0043_WYG_112-11a>¶
我逰者吾能顯之下郡守其有意稱明德者必身勸為¶
之駕遣詣相國府署行義年¶
正召為博士博士蓋秦官秦時叔孫通為博士漢文帝¶
時河南守呉公薦賈誼召以為博士　夏侯勝召為博¶
士然亦有試者張禹為郡吏久之試為博士武帝時舉¶
茂材丞相以三科考士有明經科以待博士諫大夫之¶
選¶
有公府辟召漢曹參輔惠帝時擇郡國吏謹厚者為丞¶
<pb:KR3k0043_WYG_112-11b>¶
相史至武帝元狩六年開丞相史員三百八十二人故¶
令丞相設四科之辟漢制州郡察其功能然後為五府¶
所辟者王商為特進領城門兵得舉吏以此知五府得¶
辟吏後漢黄瓊雖五府俱辟而不應孔融辟司徒府隠¶
覈官寮貪濁者¶
有上書漢武帝初即位招天下賢良文學之士四方多¶
上書言得失自鬻者以千數其不足采者輒報聞罷可¶
采者待詔公車徐樂嚴安上書朝奏召皆為郎中¶
<pb:KR3k0043_WYG_112-12a>¶
有童子漢宣帝時何武以童子習歌中和樂職宣布詩¶
得召見遣詣博士受業順帝時左雄為尚書汝南謝廉¶
河南趙建年始十二各能通經雄奏拜為童子郎¶
有武勇漢成帝元延元年詔北邊二十二郡舉勇猛知¶
兵法者孝平元始元年詔郡國舉勇武有節明兵法者¶
後漢安帝永初五年舉列將子孫明曉戰陣任將帥者¶
　建光元年又有武猛堪將帥者舉之順帝永和三年¶
又選剛毅武猛有謀謨任將帥者¶
<pb:KR3k0043_WYG_112-12b>¶
補試後漢順帝陽嘉元年以太學新成試明經下第者¶
補弟子¶
　　　魏九品官人之法¶
魏陳羣立九品官人之法州郡皆置中正以定其選○¶
通典云按九品之制初因後漢建安中天下兵興衣冠¶
士族多離本土欲徵源流慮難委悉魏氏革命州郡縣¶
俱置大小中正各取本處人任諸府公卿及臺省郎吏¶
有徳充才盛者為之區别所管人物定為九等其有言¶
<pb:KR3k0043_WYG_112-13a>¶
行修著則升進之或以五升四以六升五倘或道義虧¶
缺則降下之或自五退六自六退七矣是以吏部不能¶
審察定覈天下人才士庶故委中正銓第等級憑之授¶
受謂免乖失及法弊也惟能知其閥閱非復辨其賢愚¶
所以劉毅云下品無髙門上品無寒士南朝至梁陳北¶
朝至于周隋選舉之法雖互相損益而九品及中正至¶
開皇中方罷段表以為九品訪人賢惟問中正故據上¶
品者非公侯之子孫則當途之昆弟蓽門蓬户之後安¶
<pb:KR3k0043_WYG_112-13b>¶
得不陸沉者哉¶
　　　論魏九品之非　　　　　　劉　毅¶
尚書僕射劉毅以九品者始因魏初喪亂是軍中權時¶
之制非經久之典也宜用土斷復古鄉舉里選之法上¶
䟽曰夫九品有八損而官才有三難皆興替之所由也¶
人物難知一也愛憎難防二也情偽難明三也今之中¶
正定九品髙下任意榮辱在手操人主威福奪天朝權¶
勢愛惡隨心情偽由已上品無寒門下品無世族公無¶
<pb:KR3k0043_WYG_112-14a>¶
考校之負私無告訴之忌損政之道一也置州郡者本¶
取州里清議咸所歸服將以鎮異同一言議不謂一人¶
之身了一州之才一人不審遂為坐廢若然雖宣尼之¶
聖莫不有過則可廢何獨責於中人哉使是非之論横¶
於州里嫌隙之讐結於大臣損政之道二也本立格制¶
謂人倫有序若貫魚成次才德優劣倫輩有首尾也今¶
之中正坐狥其私推貴異之器使在九品之下負戴不¶
肖越在成人之首損政之道三也委以一國之重而無¶
<pb:KR3k0043_WYG_112-14b>¶
賞罰之防使得縱横無所顧憚諸受枉者抱怨積久獨¶
不蒙天地無私之德長壅蔽於邪人之銓損政之道四¶
也古先政教崇鄉黨之義故得天下之人退而修本今¶
一國之士多者千數或流徙異邦或給事殊方猶不識¶
其面况能盡其才乎而中正知與不知將定品秩必采¶
聲於臺府納毁於流言任已則有不識之弊聽受則有¶
彼此之偏所知以愛憎奪其平所不知者以人事亂其¶
度既無鄉老紀行之議又非朝廷考績之課遂使為官¶
<pb:KR3k0043_WYG_112-15a>¶
之人弃近求逺背本趨末損政之道五也凡所以立品¶
設狀者求人才而論功報也今於限當報雖職之髙還¶
附卑品無績於官而獲髙叙是以抑功實而崇虚名也¶
損政之道六也凡官不同事人不同能今九品不狀才¶
能之所宜而以九等為例以品取人或非才能之所長¶
以狀取人則為本品之所限若狀得其實猶品狀相妨¶
况不實者乎損政之道七也前九品詔書善惡必書以¶
為褒貶今之九品所下不章其罪所上不列其善廢褒¶
<pb:KR3k0043_WYG_112-15b>¶
貶之義任愛憎之斷天下之人焉得不懈於德行而銳¶
於人事乎損政之道八也職名中正實為奸府事名九¶
品而有八損臣以為宜罷中正除九品弃魏氏之弊法¶
立一代之美制¶
　　　論魏晉九品中正之法　　　馬端臨¶
按魏晉以來雖立九品中正之法然仕進之門則與兩¶
漢一而已或公府辟召或郡國薦舉或由曹掾積累而¶
陞或由世胄承襲而用大率不外此三四塗轍然諸賢¶
<pb:KR3k0043_WYG_112-16a>¶
之說多欲廢九品罷中正何也蓋鄉舉里選者採毁譽¶
於衆多之論而九品中正者寄雌黄於一人之口且兩¶
漢如公府辟掾屬州郡選曹僚皆自薦舉而自試用之¶
若非其人則非特累衡鑑之明抑且失倚毗之助故終¶
不敢十分狥其私心自中正之法行則評論者自是一¶
人擢用者自是一人評論所不許則司擢用者不敢違¶
其言擢用或非其人則司評論者本不任其咎體統脈¶
絡各不相闗故狥私之弊無由懲革又必限以九品專¶
<pb:KR3k0043_WYG_112-16b>¶
以一人其法太拘其意太狹其迹太露故趨勢者不暇¶
舉賢如劉毅所謂上品無寒門下品無世族是也畏禍¶
者不敢疾惡如孫秀為瑯邪郡吏求品於清議王戎從¶
弟衍衍將不許戎勸品之及秀得志朝士有怨者皆被¶
害戎衍獨免是也快恩讐者得以自恣如何劭初亡袁¶
粲弔劭子岐岐辭以疾粲曰今年決下婢子品是也又¶
如陳壽遭父喪有疾使婢丸藥客見之鄉里以為貶坐¶
是沉滯累年謝惠連愛幸㑹稽郡吏杜德靈及居父憂¶
<pb:KR3k0043_WYG_112-17a>¶
贈以五言詩十餘首坐廢不豫榮伍尚書僕射殷景仁¶
愛其才乃白文帝言臣小兒時便見此文而論者云是¶
惠連其實非也文帝曰若此便應通之元嘉七年乃始¶
為彭城王義康叅軍閻纉父卒繼母不慈纉恭事彌謹¶
而母疾之愈甚乃誣纉盜父時金寳訟于有司遂被清¶
議十餘年纉孝謹不怠母後意解更移中正乃得復品¶
以此三事觀之其法甚嚴然亦太拘蓋人之履行稍虧¶
者一入品目遂永不可以抆拭湔滌則天下無全人矣¶
<pb:KR3k0043_WYG_112-17b>¶
况中正所品者未必皆當乎固不若採之於無心之鄉¶
評以詢其履行試之以可見之職業而騐其才能一如¶
兩漢之法也¶
　　　兩晉選舉之制　　　　　　考　索(後同/)¶
晉初依魏九品之制吏部選用必下中正徴其人居及¶
父祖官名者至武帝又議考課其後九品之法漸弊計¶
官資以定品格惟以居位為貴劉毅以九品非經久之¶
典上䟽請罷中正除九品衛瓘請除九品復古鄉議里¶
<pb:KR3k0043_WYG_112-18a>¶
選李重上䟽宜明貢舉之法華競自息禮義日崇矣劉¶
頌復建九班之制令百官在職少遷時賈郭專朝仕者¶
務速進故皆不行¶
東晉元帝制揚州歳貢二人諸州各一人時逺方孝秀¶
不復策試乃詔試經有才不中舉者免其太守後孝秀¶
莫敢應命孔垣請延五歳許其講習乃詔孝廉申至七¶
年秀才如故¶
　　　南北朝選舉之制(七國/)¶
<pb:KR3k0043_WYG_112-18b>¶
宋制丹陽呉㑹㑹稽呉興四郡歳舉二人餘郡各一人¶
凡州秀才郡孝廉至皆策試天子或親臨之及公卿所¶
舉皆屬於吏部序才銓用凡舉得失各有賞罰文帝元¶
嘉中限年三十而仕郡縣以六周而代刺史或十餘年¶
及孝武即位仕者不復拘老㓜守宰以三周為滿周朗¶
上疏曰今宜以二十五家選一長百家置一師男子十¶
三至十七皆令學經十七至二十皆令習武習經者五¶
年有成而升之司徒習武者三年能藝亦升之司馬若¶
<pb:KR3k0043_WYG_112-19a>¶
七年經不明五年勇不逹雖公卿子弟長歸農畆終身¶
不得為吏帝省之不悅謝莊以捜才路狹上表請令大¶
臣各舉所知以付尚書銓用不從帝不欲重權在下乃¶
分吏部置兩尚書以散其權¶
齊駱宰議策秀才格五問竝得為上四三為中二為下¶
一不合與第謝超宗議以為一通峻正寧劣五通詔從¶
宰議因習宋限年之制其所進取以官婚胄籍為先時¶
士人皆厚結姻援奔馳造請浸以成俗和帝時梁武帝¶
<pb:KR3k0043_WYG_112-19b>¶
為丞相上表請自今選曹宜精隠覈依舊立簿使名實¶
不違乃施行¶
梁初無中正制年二十有五方得入仕　天監中又制¶
九流常選年未三十不通一經者不得為官若有才同¶
甘顔勿限年次至七年州置州重郡置郡崇鄉置鄉豪¶
專典搜薦無復膏粱寒素之隔詔州歳舉二人大郡一¶
人敬帝復令諸州各置中正仍舊訪選舉皆須中正押¶
上然後量授¶
<pb:KR3k0043_WYG_112-20a>¶
陳依梁制年未三十不得入仕唯經學生策試得第諸¶
州迎主簿西曹左奏又嘗為挽郎得未壯而仕諸郡唯¶
正王為丹陽尹經迎得出身者亦然有髙才異行殊勲¶
者不在常例凡選無定時隨缺則補若有遷授吏部先¶
與參掌者署奏其可者下於選曹隨才補用其别發詔¶
除者即宣詔施行付選司武帝承侯景之後制度未立¶
百官無復考校殿最之法但更年互遷驟班進秩法無¶
可稱者後徐陵孔奐繼為吏部尚書差有其序¶
<pb:KR3k0043_WYG_112-20b>¶
後魏州郡皆有中正掌選舉毎以季月與吏部銓擇可¶
否表叙之成帝和平中詔曰今選舉之官多不以次令¶
斑白處後晩進居先諸曹選補宜各書勞舊才能其後¶
中正所銓但在門第吏部彛倫仍不才舉文帝内官通¶
班以上皆自考覈以為黜陟宣武詔庶族子弟年十五¶
不聽入仕孝明嗣位張彛之子仲瑀請排抑武夫不使¶
在清品武夫怨怒羽林虎賁相率千餘人至尚書省詬¶
詈求彞長子始均不獲以瓦礫投撃臺閣聲如雷霆京¶
<pb:KR3k0043_WYG_112-21a>¶
師懾震遂焚其第拽彞於庭捶辱恣心執始均生投火¶
中仲瑀被創以竄免彞信宿而死詔斬尤兇者八人乃¶
命武官得依資入選崔亮為吏部尚書乃奏為格制官¶
不問賢愚以停解日月為斷後甄琛元修義城陽王徽¶
相繼為吏部尚書踵而行之自是賢愚同貫涇渭無别¶
魏之失才從亮始也及辛雄轉吏部郎中上䟽請後地¶
先才不得拘以停年孝莊初詔求德行文藝政事強直¶
者縣令郡守刺史皆叙其志業具以表聞得三人賞一¶
<pb:KR3k0043_WYG_112-21b>¶
階非其人黜一階守令六年為滿滿後六年乃叙¶
北齊選舉多㳂後魏之制凡州縣皆置中正其課試之¶
法中書策秀才集書策貢士考功郎中策廉良天子坐¶
於朝堂秀孝各以班草對字有脫悞者呼起立席後書¶
有濫劣者飲墨水一升文理孟浪者奪席脫容刀初東¶
魏元象中文襄王髙澄攝吏部尚書乃革崔亮年勞之¶
制務求才實自遷鄴以後掌大選知名者不過數四唯¶
辛術才明簡實新舊參舉管庫必擢門閥不遺衡鑒之¶
<pb:KR3k0043_WYG_112-22a>¶
美一人而已至孝昭帝詔内外執政官毎在三年之内¶
各舉一人或夙在朝倫沈屈未用或先官後進今見停¶
散或白屋之人巾褐未釋其髙才良器允文允武理識¶
深長幹具通濟操履凝峻學業宏贍諸如此輩隨取一¶
長無待兼資方充舉限所薦之文指論事實隨能量用¶
必陳所堪不得髙談謬加褒飾所舉之人止在一職三¶
周之内有犯死罪以下刑罪以上舉主凖舉人之犯各¶
罰其金自後州郡辟士之權浸移於朝廷外吏不得精¶
<pb:KR3k0043_WYG_112-22b>¶
覈由此起也後周以吏部中大夫一人掌選舉時蘇綽¶
為六條詔書其四曰擢賢良綽深思魏齊之失罷門資¶
之制其察舉頗加精謹及武帝平齊廣收遺逸乃詔山¶
東諸州舉明經幹理者上縣六人中縣五人下縣四人¶
宣帝大成元年詔州舉髙才博學者為秀才郡舉經明¶
行修者為孝廉上州上郡歳一人其刺史僚佐州吏則¶
自署府官則命於朝廷¶
　　　隋選舉之制¶
<pb:KR3k0043_WYG_112-23a>¶
隋文帝開皇七年制諸州歳貢三人工商不得入仕十¶
八年又詔京官五品以上及總管刺史並以志行修謹¶
清平幹濟二科舉人牛𢎞為吏部尚書髙構為侍郎最¶
為稱職當時之制尚書舉其大者侍郎銓其小者則六¶
品以下官吏咸吏部所掌自是州縣無復辟署矣煬帝¶
始建進士科又制百官不得計考増級其功德行能有¶
昭然者乃擢之大業三年始置吏部侍郎一人掌尚書¶
職事時武夫參選多授文職八年詔曰頃自班朝治人¶
<pb:KR3k0043_WYG_112-23b>¶
乃由勲叙拔之行陣起自勇夫自今以後諸授勲官者¶
並不得授文官職事¶
　　　唐取士之科¶
唐因隋舊然其大要有二由學館者曰生徒由州縣者¶
曰鄉貢皆升于有司而進退之其科之目有秀才凡秀¶
才試方畧策五道以文理通麄為四等有明經凡明經¶
先帖文然後口試經問大義十條答時務三道亦為四¶
等狄仁傑徐有功皆以明經舉而祝欽田明允積亦擢¶
<pb:KR3k0043_WYG_112-24a>¶
明經有明法凡明法試律七條令三條有明字凡書學¶
先口試通乃黙試說文字林二十條有明筭凡筭學録¶
大義本條為問答明數造術詳明術理然後為通試九章¶
三條有一史有三史凡史内史問大義百條策三道通¶
一史者白身有出身二史皆通者特奨擢之有開元禮¶
凡開元禮通大義百條策三道者超資與官有道舉𤣥¶
宗時開元二十九年始置崇𤣥學習老子莊子文子列¶
子亦曰道舉有童子凡童子科十歳以下能通一經者¶
<pb:KR3k0043_WYG_112-24b>¶
予官李泌開元中以童子召𤣥宗登封劉晏八歳獻頌¶
竒其㓜時號神童韓退之有送張童子序裴耀卿童子¶
科有俊士有進士凡進士試時務策五道帖一大經杜¶
牧白居易楊綰顔眞卿韋貫之裴垍所習皆舉進士而¶
李宗閔牛僧孺亦舉進士而明經之别有五經有三經¶
有二經有學䆒一經有三禮有三傳有史科此歳舉之¶
常選也其天子自詔曰制舉所以待非常之才焉然則¶
制舉之名七十有餘如賢良方正直言極諫則有裴度¶
<pb:KR3k0043_WYG_112-25a>¶
韓休劉蕡之徒然賈餗牛僧孺皇甫鎛則亦以是進博¶
學宏詞是科所取則有陸贄杜黄裳之徒然王涯劉禹¶
錫則亦以是進武舉武后時始置武舉唐志云選用之¶
法不足道不復書然以武舉異等中第如郭子儀遂能¶
成再造唐室之功任子李徳裕以元和宰相之後調官¶
大抵衆科之目進士尤為得人方其序取以文章類若¶
浮文而少實及其臨事設施隠然為國名臣者不可勝¶
數也自隋焬帝以來風俗浮靡始有進士之科而試以¶
<pb:KR3k0043_WYG_112-25b>¶
律賦唐室因以孝廉秀才之科雖在而唯明經進士二¶
科最盛而孝廉衰矣　寳應中雖楊綰上䟽力言進士¶
者皆誦當世之文而不通經史明經者但記帖括又投¶
牒自舉請依古察孝廉縣薦之州州送于省仍自投牒¶
乃詔明經進士與孝廉兼行而終不足以勝二科也及¶
其後也文華之士日盛進士益重而明經稍衰减矣是¶
以鄭覃嫉進士浮薄屢請罷之文宗不可武宗時李德¶
裕論進士不根藝實朝廷顯官須公卿子弟為之何者¶
<pb:KR3k0043_WYG_112-26a>¶
少習其業目熟朝廷事體臺閣之儀不教自成寒士雖¶
有出身之才固不能閑習也其議亦卒不行雖然士風¶
所在唯上之人如何耳轉移變革豈無其道張昌齡王¶
公謹有時名而王師旦惡其浮華不書以第盧照鄰駱¶
賔王文章為時冠裴行儉謂其浮躁抑之使不進豈不¶
足以勵方來而移風俗哉何必今日更一令明日更一¶
法耶殿試武后天授二年策問貢士于洛成殿殿試自¶
此始也别試唐選舉志禮部侍郎親故移試攷功謂之¶
<pb:KR3k0043_WYG_112-26b>¶
别試　正元間罷　元和中復　自漢至隋以前惟孝¶
廉與秀才常行自隋唐至宋朝惟進士明經常行至熈¶
寧間荆公用事改取士之法自是進士獨存明經始廢¶
唐大詔令開元中處分舉人敕謂頃年策試頗成弊風¶
所問既不切於時宜所對亦何闗於政事徒攷隠僻莫¶
見才能以此擇賢竟未得所¶
　　　論殿前試士　　　　　　　馬端臨(後同/)¶
按殿前試士始於唐武后然唐制以考功郎中任取士¶
<pb:KR3k0043_WYG_112-27a>¶
之責后不過下行其事以取士譽非於考功已試之後¶
再試之也開元以後始以禮部侍郎知貢舉送中書門¶
下詳覆然惟元和間錢徽為侍郎知貢舉宰相段文昌¶
言其取士不公覆試多不中選徽坐免官長慶以後則¶
禮部所取士先詳覆而後放榜則雖有詳覆之名而實¶
未曾再試矣五代以來所謂詳覆者間有升黜至宋太¶
祖乾德六年命中書覆試則以帝疑陶榖之子不能文¶
而中選故覆之亦未嘗别為之升黜至開寳六年李昉¶
<pb:KR3k0043_WYG_112-27b>¶
知舉放進士後下第人徐士廉等打鼓論榜上遂於講¶
武殿命題重試御試自此試始昉等所取十一人重試¶
共取二十六人然於昉等所取十一人内只出武濟川¶
一人餘十人則髙下一依元次而續取到二十六人不¶
過附名在此十人之後共為一榜然則是年雖别試而¶
共為一榜亦未嘗有省試殿試之分也至八年覆試禮¶
部貢院合格舉人王式等於講武殿内出試題得進士¶
三十六人而以王嗣宗為首王式者禮部所定合格第¶
<pb:KR3k0043_WYG_112-28a>¶
一人則居其四蓋自是年御試始别為升降始有省試¶
殿試之分省元狀元之别云¶
　　　論宋明經帖書墨義¶
按自唐以來所謂明經者不過帖書墨義而已愚嘗見¶
東陽麗澤吕氏家塾有刋本吕許公夷簡應本州鄉舉¶
試卷因知墨義之式蓋十餘條有云作者七人矣請以¶
七人之名對則對云七人某某也謹對有云見有禮於¶
其君者如孝子之養父母也請以下文對則對云下文¶
<pb:KR3k0043_WYG_112-28b>¶
曰見無禮於其君者如鷹鸇之逐鳥雀也謹對有云請¶
以註䟽對者則對云注䟽曰云云謹對有不能記憶者¶
則只云對未審蓋既禁其挾書則思索不獲者不容臆¶
說故也其上則具考官批鑒如所對善則批一通字所¶
對誤及未審者則批一不字大槩如兒童挑誦之狀故¶
自唐以來賤其科所以不通者殿舉之罰極重而一舉¶
不第者不可再應蓋以其區區記問猶不能通悉則無¶
所取材故也藝祖許令再應待士之意亦厚矣¶
<pb:KR3k0043_WYG_112-29a>¶
　¶
　¶
　¶
　¶
　¶
　¶
　¶
　¶
<pb:KR3k0043_WYG_112-29b>¶
　¶
　¶
　¶
　¶
　¶
　¶
　¶
　稗編卷一百十二¶
