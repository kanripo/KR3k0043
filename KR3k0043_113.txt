# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.352446
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十三
<pb:KR3k0043_WYG_113-1a>¶
欽定四庫全書¶
　稗編卷一百十三　　　　明　唐順之　撰¶
　　禮二¶
　　　宋學校科目　　　　　　　宋　志(後同/)¶
神宗篤意經學深憫貢舉之弊且以西北人材多不在¶
選遂議更法王安石謂古之取士俱本于學請興建學¶
校以復古其明經諸科欲行廢罷取明經人數増進士¶
額廼詔曰化民成俗必自庠序進賢興能抑繇舉貢而¶
<pb:KR3k0043_WYG_113-1b>¶
四方執經藝者專于誦數趨鄉舉者狃于文辭與古所¶
謂三物賔興九年大成亦已盭矣今下郡國招倈雋賢¶
其教育之方課試之格令兩制兩省待制以上御史三¶
司三館雜議以聞議者多謂變法便直史館蘇軾曰得¶
人之道在於知人知人之法在於責實使君相有知人¶
之明朝廷有責實之政則胥吏皁𨽻未嘗無人雖用今¶
之法臣以為有餘使無知人之明無責實之政則公卿¶
侍從常患無人况學校貢舉乎雖復古之制臣以為不¶
<pb:KR3k0043_WYG_113-2a>¶
足矣時有可否物有興廢使三代聖人復生於今其選¶
舉亦必有道何必由學乎且慶厯間嘗立學矣天下以¶
為太平可待至於今惟空名僅存今陛下必欲求德行¶
道藝之士責九年大成之業則將變今之禮易今之俗¶
又當發民力以治宫室歛民財以養逰士制學立師而¶
又時簡不帥教者屏之逺方徒為紛紛其與慶厯之際¶
何異至於貢舉或曰鄉舉德行而畧文章或曰專取策¶
論而罷詩賦或欲舉唐故事采譽望而罷彌封或欲變¶
<pb:KR3k0043_WYG_113-2b>¶
經生帖墨而考大義此數者皆非也夫欲興德行在於¶
君人者修身以格物審好惡以表俗若欲設科立名以¶
取之則是教天下相率而為偽也上以孝取人則勇者¶
割股怯者廬墓上以廉取人則敝車羸馬惡衣菲食凡¶
可以中上意者無所不至自文章言之則策論為有用¶
詩賦為無益自政事言之則詩賦論策均為無用然自¶
祖宗以來莫之廢者以為設法取士不過如此也近世¶
文章華麗無如楊億使億尚在則忠清鯁亮之士也通¶
<pb:KR3k0043_WYG_113-3a>¶
經學古無如孫復石介使復介尚在則迂闊誕謾之士¶
也矧自唐至今以詩賦為名臣者不可勝數何負於天¶
下而必欲廢之帝讀軾䟽曰吾固疑此得軾議釋然矣¶
他日問王安石對曰今人材乏少且其學術不一異論¶
紛然不能一道德故也一道德則修學校欲修學校則¶
貢舉法不可不變若謂此科嘗多得人自縁仕進别無¶
他路其間不容無賢若謂科法已善則未也今以少壯¶
時正當講求天下正理乃閉門學作詩賦及其入官世¶
<pb:KR3k0043_WYG_113-3b>¶
事皆所不習此科法敗壊人才致不如古既而中書門¶
下又言古之取士皆本學校道德一於上習俗成於下¶
其人才皆足以有為於世今欲追復古制則患於無漸¶
宜先除去聲病偶對之文使學者得專意經術以俟朝¶
廷興建學校然後講求三代所以教育選舉之法施於¶
天下則庶㡬可以復古矣於是改法罷詩賦帖經墨義¶
士各占治易詩書周禮禮記一經兼論語孟子毎試四¶
塲初大經次兼經大義凡十道後改論語孟子義各三¶
<pb:KR3k0043_WYG_113-4a>¶
道次論一首次策三道禮部試即增二道中書撰大義¶
式頒行試義者須通經有文采乃為中格不但如明經¶
墨義粗解章句而已取諸科解名十之三増進士額京¶
東西陜西河北河東五路之創試進士者及府監他路¶
之舍諸科而為進士者乃得所増之額以試皆别為一¶
號攷取蓋欲優其業使不至外侵則常慕向改業也又¶
立新科明法試律令刑統大義斷按所以待諸科之不¶
能業進士者未㡬選人任子亦試律令始出官又詔進¶
<pb:KR3k0043_WYG_113-4b>¶
士自第三人以下試法或言髙科任簽判及職官於習¶
法豈所宜緩昔試刑法者世皆指為俗吏今朝廷推恩¶
既厚而應者尚少若髙科不試則人不以為榮乃詔悉¶
試帝常言近世士大夫多不習法呉充曰漢陳寵以法¶
律授徒常數百人律學在六學之一後來搢紳多恥此¶
學舊明法科徒誦其文罕通其意近補官必聚而試之¶
有以見恤刑之意熈寧三年親試進士始專以策定著¶
限以千字舊特奏名人試論一道至是亦制策焉帝謂¶
<pb:KR3k0043_WYG_113-5a>¶
執政曰對策亦何足以盡人材然愈於以詩賦取人爾¶
　　　宋朝取士之法¶
宋朝以學校養才以科舉取士其制舊矣有進士有諸¶
科有武舉常選之外又有制科童子而進士為尤盛祖¶
宗以來試以詩賦帖經墨義百餘年間則人才相望諸¶
科之設又可得質朴記誦之士胥濟以為用其教育則¶
建太學於京師慶厯中置内舍二百人神宗垂意儒學¶
益外舍生員三舍之法開端於此王安石采周官王制¶
<pb:KR3k0043_WYG_113-5b>¶
之所緒自京師至郡縣學歳時月各有試以程其能以¶
差次升舍最優者為上舍免解發及吏部試而賜之第¶
遂欲以此顓取士而寖廢科舉業進士者以經義易故¶
習應諸科者以明法消舊額意若尊經復古抑浮靡而¶
革椎魯也然新經字説頒命四方驅學者以宗已其後¶
議臣極排力抵於是經義詩賦定為兩科太祖建隆元¶
年即開貢舉而楊礪之徒以進士選其後嵗嵗選士以¶
登科記考之惟試策賦及論自開寳元年始召對講武¶
<pb:KR3k0043_WYG_113-6a>¶
殿而第名六年士有擊鼓論榜者於是更試於講武殿¶
而御試自此始也當是時諸科有五經開元禮三禮三¶
傳三史之目太宗興國三年始試律賦以平仄用韻真¶
宗時嚴挾書之令設糊名之法下秉燭之禁馮拯在當¶
時以為江浙舉人業詞賦以取科名今歳望令兼考論¶
䇿則進士科固有論策矣仁宗時富弼亦言自咸平景¶
德以來省試有三塲一日試詩賦一日試論一日試策¶
詩賦可以見辭論策可以見才識慶厯四年更進士之¶
<pb:KR3k0043_WYG_113-6b>¶
科先策次論次詩賦不專均於聲律偶切也經術之家¶
兼行舊式稍増新制經史明法諸科願對大義者從宋¶
祁之請也未㡬而復舊制自嘉祐二年始詔間歳一開¶
科塲英宗治平二年易以三歳熈寧中罷詩賦貼經墨¶
義令各占一經兼論語孟子之學試以大義殿策一篇¶
諸科稍令改易以應進士科其不能改者許應明法新科¶
試以律易議刑統大義斷案置律學行舍法事見前進¶
士自第一人而下皆令試律而五路人士皆重厚朴實¶
<pb:KR3k0043_WYG_113-7a>¶
文辭不足以自見於是五路别放京東陜西河北河東¶
京西元祐元年貢舉始添詩賦經義兼用注䟽及諸家¶
之說而不專於新義矣目試文武升朝官於進士舉人¶
力舉經明行修者紹聖中罷詩賦專經義除不得用王¶
安石字說之禁髙宗時詩賦義兼行紹興間舉人並兼¶
習其後復雙行聽學者願習以登科記國朝㑹要四朝¶
志修廢明法科紹興十八年也宋朝進士科徃徃為將¶
相極通顯至明經之科不過為學究之類當時之人為¶
<pb:KR3k0043_WYG_113-7b>¶
之語曰焚香取進士嗔目待明經蓋進士有設焚香之¶
禮而明經則設棘監守恐其傳義也雍熈中唱進士名¶
内有李宗譔者宰相昉之子吕蒙亨叅政蒙正之子王¶
快鹽鐵使王明之子許待問度支使仲宣之子上曰並¶
斯世家縱以藝升天下亦謂朕有私並下第¶
賢良宋初有三科賢良方正能直言極諌經學優深可¶
為師之法詳閑吏理逹於政化凡三科應内外官草澤¶
並許諸州及本司解送上吏部對御試策一道時制科¶
<pb:KR3k0043_WYG_113-8a>¶
先廢乃許詣闕自薦乾德二年有頴贄者應焉贄先任¶
博州推官擢為秘書著作佐郎咸平中命近臣薦舉時¶
林陶以進士應選就試學士院而不及格猶命之第聽¶
以招徠俊茂也景德二年増置六科賢良方正能直言¶
極諫科博通墳典逹於教化科才識兼茂明於體用科¶
武足安邉科洞明韜略運籌决勝科軍謀宏逺材任邊¶
寄科委中書門下先加程試器業可觀而後觀策三年¶
詔制舉人所納文卷委翰林學士等攷定是時陳宗古¶
<pb:KR3k0043_WYG_113-8b>¶
所業學士院考不中式然皆特命就試景德四年詔策¶
問宜用經義而夏英公竦出焉天聖七年詔六科許卿¶
監以上奏舉或自進狀仍先進所業策論二十首委兩¶
制㸔詳辭理優長召赴闕試論六首合格而後御試又¶
增置髙蹈丘園沈淪草澤茂才異等三科許轉運及長¶
吏奏舉所業召試如前式又有書判拔萃科先録判詞¶
三十首於流内銓投下優者召試判十道是為天聖十¶
科明年富公弼以茂才異等中選而余靖尹洙亦應中¶
<pb:KR3k0043_WYG_113-9a>¶
書拔萃科自是天下應制科者不下五六十人然得秘¶
閣試者蓋三之一中選者又十之一景祐元年詔六科¶
不許三科又下第人應自是應者稍少其年呉育中才¶
識兼茂明於體用科蘇伸中賢良方正能直言極諫科¶
而張方平以茂才異等中而投拔不復置矣寳元元年¶
田况中賢良而張方平復中選凡中此科目者不十年¶
登禁從慶厯二年錢明逺中材識兼茂明於體用科四¶
年遂為翰林學士自是朝廷惜其恩命艱難其選皆取¶
<pb:KR3k0043_WYG_113-9b>¶
僻書傳注疑似之說以為題而誤之慶歴中齊唐雖閣¶
試以通言者以其無履行而罷試又行近臣論薦之制¶
無得自舉而制科隨貢舉開設矣雖仁宗不欲隠奥因¶
之數戒邇臣取其明當世治亂者而有司欲觀其所學¶
於秘閣之試必艱其題而士亦留心於記問朝廷既艱¶
制科之選陳執中不由第以取宰相非留意於取士者¶
皇祐五年制科就試者十八人而執中宻諭考官放趙¶
彦若一人過閣御試復黜之上歎曰天下之大而無一¶
<pb:KR3k0043_WYG_113-10a>¶
人中選豈朕待之不至耶乃下詔焉嘉祐六年執政亦¶
欲廣收豪英之士時秘閣就試者七人所取者過其半¶
焉於是二蘓兄弟俱中賢良選蘇轍制策極言得失有¶
司請黜之仁宗曰以直言召之而以直言黜之天下謂¶
朕何有司不得已而置之下第也熈寧中孔文仲對策¶
指陳時政言最切直且言當專任德王安石惡其說自是¶
制科不復設矣元祐十一年始復置紹聖中又罷髙宗¶
時雖詔復賢良科未有應者至孝宗乾道七年而蜀山¶
<pb:KR3k0043_WYG_113-10b>¶
李垕出焉且及注䟽命題目在幽隠者許監司勤篤焉¶
宏詞自唐有宏詞之科而所取猶以詩賦詞也大中時¶
李潘知舉放博學宏詞科陳琬等及進詩賦論而詩乃¶
用重字故下之真宗景德三年龍圗閣待制陳彭年奏¶
請條貢制部宏詞科采擇經術許流内選應宏詞拔萃¶
科明經人投狀自薦策應試經義以勸學者哲宗紹聖¶
三年罷制舉懼無以收文學博異之士於是置宏詞以¶
繼賢良之選所試以章表露布文書用四六也頌銘戒¶
<pb:KR3k0043_WYG_113-11a>¶
諭序記雜用古今體不拘四六也許進士登科者就試¶
試以奏上舍日附試不立院也四題分為二日試者雖¶
多取毋過五人惟詔誥赦敕不以為題入制詔四題内¶
二題以歴代史故事宣和罷上舍試於是附試南省兵¶
興其後廢宣和五年詞學兼茂科選人秦檜循一資髙¶
宗紹興三年始復置謂之博學宏詞科以至天聖大觀¶
格目以制誥詔書表露布檄箴銘詩頌記序十二事為¶
題古今雜出六題分為三塲不拘有無出身詔先投所¶
<pb:KR3k0043_WYG_113-11b>¶
業學士院㸔詳召試¶
童子學宋朝太祖下江南以賈黄中知金陵按行府第¶
得寳貨數十巨櫝皆李氏物不隷於籍者悉表之太祖¶
賜黄中錢三百萬以旌其潔黄中年七歳以童子及第¶
李昉贈之詩曰七歳童子古所難賈家門戸有衣冠七¶
人科第排頭上五部經書誦舌端興國中遂參大政曹¶
彬生周歳父母以玩具羅於席觀其所取彬左手提干¶
戈右手取俎豆斯須取一印太宗時郭忠恕其先洛陽¶
<pb:KR3k0043_WYG_113-12a>¶
人也善屬文及書史官學通九經七歳舉童子國初不¶
仕太宗聞其名召為國子監主簿楊億字大年始生母¶
口授以書隨即成誦六歳學吟詩七歳善屬文年十一¶
以童子召對試詩賦五篇頃刻立成太宗嘆異以為祕¶
書省正字制曰汝方在髫齓不煩師訓精爽神助文學¶
生知越景絶塵一日千里予有望於汝也楊億年十一¶
試一賦二詩頃刻而成上喜送中書再試喜朝京間詩¶
有願秉清忠節終身立聖朝之句真宗景德二年撫州¶
<pb:KR3k0043_WYG_113-12b>¶
進士晏殊年十四大名府進士姜蓋年十三皆以俊名¶
聞特召試殊試詩賦各一首蓋賦六篇殊屬辭敏贍上¶
極歎賞乃賜殊進士蓋學究後復召殊試詩賦論既成¶
數稱善擢祕書正字祕閣讀書咸平二年六月令祕書¶
省正字邵煥於祕閣讀書從其請也祕閣讀書自煥始¶
煥嘗以童子召對賜帛遣歸是春復至京師上令賦春¶
雨詩援筆立成遂命以官時年十二祥符八年以童子¶
蔡伯希為祕書省正字其父龜從為祕書郎伯希年四¶
<pb:KR3k0043_WYG_113-13a>¶
歳誦詩百餘篇上召入禁中應對周詳所誦精習因命¶
以官又作詩賜伯希仁宗朝文潞公㓜時與羣兒擊毬¶
入柱穴中不能出公以水灌之毬浮出司馬公㓜與羣¶
兒戲一兒墮水甕中公取石破其甕兒得出二公之仁¶
智不凡矣王禹偁字元之七歳能文畢文簡竒之一日¶
太守席上出詩句鸚鵡能言爭似鳯元之書其下蜘蛛¶
雖巧不如蠶文簡曰經綸之才也寳元元年罷天下舉¶
念書童子皇祐二年詔諸處無得遣念書童子赴闕英¶
<pb:KR3k0043_WYG_113-13b>¶
宗朝蘇軾生十年太夫人嘗讀東漢至范滂傳慨然太息¶
公曰某若為滂夫人亦許之否乎夫人曰汝能為滂吾¶
顧不能為滂母耶神宗元豐七年夏四月賜饒州童子¶
朱天錫五經出身天錫年九歳禮部試誦七經皆通也¶
上召入禁中取經試之隨問即誦延安郡王時在傍上¶
指天錫而撫王曰汝能如彼誦書乎賜天錫錢五萬使¶
買書以歸戒無廢學冬十月召饒州童子朱天申對於¶
睿思殿賜五經出身天申天錫再從兄禮部言天申年¶
<pb:KR3k0043_WYG_113-14a>¶
十二誦十經通也哲宗元祐元年五月丁巳朔又詔禮¶
部自今乞試童子誦書所屬毋得取接髙宗紹興十三¶
年三月進呈十書習射童子求試於有司者凡九人上¶
曰上有好者下必有甚焉朕嘗示恩一二童子故求試¶
者雲集此雖善事然可以知人主好惡不可不審也¶
武舉(見前武/學門)¶
試教官宋朝神宗熈寜八年始立教授試法即舍人院¶
召試大義五道初太博正録及州教官朝廷固嘗特除¶
<pb:KR3k0043_WYG_113-14b>¶
用亦雜出薦試否則取其試藝等格優多者用之哲宗¶
元祐元年詔近臣擇經明行修者舉為内外學官罷試¶
補法紹聖中詔依舊法召試附吏部春秋試試兩經大¶
義各一道其後學官歳許一附吏部卷銓¶
增試宋朝神宗熈寧中詔諸州發解考試官凡親戚若¶
門客毋得試於其州類名上轉運司使與鎻㕔者同試¶
率七人立一額仁宗景祐四年賈昌朝言舉人有親戚¶
守官及隨行地逺并發解官親戚並令運司差官類試¶
<pb:KR3k0043_WYG_113-15a>¶
推恩宋朝太祖開寳三年詔貢士十五舉賜本科出身¶
得司馬傳已下百六人仍為例真宗祥符四年詔河南¶
中府進士五舉餘州七舉並特奏名祥符八年帝謂宰¶
臣曰累舉不第年齒已髙深可憐憫於是詔進士六舉¶
諸科九舉特與奏名仁宗嘉祐八年始詔進士五舉諸¶
科七舉年五十以上者具名以聞(淳祐甲辰省元徐霖/狀元劉夢炎皆三衢)¶
(人一時士林稱為盛事時楊彦瞻守衢掲雙元坊以誇/之二公各以書為謝且固辭焉彦瞻答書頗致規諷二)¶
(公得書竦然其後徐以道學名劉以功業顯世以為彦/瞻有以發之周公謹齊東野語曰彦瞻答書云嘗聞前)¶
<pb:KR3k0043_WYG_113-15b>¶
(輩曰吾鄉昔有第奉常而歸饋者迓者徃來而觀者闐/路駢陌既而宗族婣友與客交賀焉至於讐者亦茹恥)¶
(含愧賀且謝焉獨隣居一室扄鐍逺引若避冦然余怪/問之愀然曰所貴衣錦之榮者謂其得時行道有以庇)¶
(吾鄉里今或竊一名得一官即起朝富暮貴之想名愈/髙官愈穹而用心愈謬武㫁者有之庇奸慝持州縣者)¶
(有之是一身之榮一害之増也其居日以廣鄰居日以/蹙吾將入山林深宻之地以避之是可弔何以賀為吾)¶
(聞而異其言因黙識而謹書之凡交㳺間必道此語相/訓切而非心相知者不道執事於不肖可謂心相知而)¶
(不以告罪也且今日此扁之揭所以獨異於尋常者蓋/僕之望於執事亦異馬人於此時毎以䛕獻僕乃獨以)¶
(忠告非求異於人所冀進執事之德成執事之器/也執事若以僕之言為然則是扁之揭可無愧矣)¶
　　　廣士¶
<pb:KR3k0043_WYG_113-16a>¶
古之取士取於盜賊取於夷狄古之人非以盜賊夷狄¶
之事可為也以賢之所在而已矣夫賢之所在貴而貴¶
取焉賤而賤取焉是以盜賊下人夷狄異類雖奴隷之¶
所恥而徃徃鑒之朝廷坐之邦國而不以為非而繩趍¶
尺歩華言華服者徃徃反擯棄不用何則天下之能繩¶
趍而尺歩華言而華服者衆也朝廷之政邦國之事非¶
特如此而可治也彼雖不能繩趍尺歩華言華服然而¶
其才果可用於此則居此位可也古者天下之國大而¶
<pb:KR3k0043_WYG_113-16b>¶
多士大夫者不過曰齊與秦也而管夷吾相齊賢也而¶
舉二盜焉穆公霸秦賢也而舉由余焉是其能果於是¶
非而不牽於衆人之議也未聞有以用盜賊夷狄而鄙¶
之者也今有人非盜賊非夷狄而猶不獲用吾不知其¶
故何也夫古之用人無擇於勢布衣寒士而賢則用之¶
公卿之子弟而賢則用之武夫健卒而賢則用之巫醫¶
方技而賢則用之胥史賤吏而賢則用之今也布衣寒¶
士持方尺之紙書聲病剽竊之文而至享萬鍾之禄大夫¶
<pb:KR3k0043_WYG_113-17a>¶
之子弟飽食於家一出而驅髙車駕大馬以為民上武¶
夫健卒有洒掃之力奔走之舊乃久領藩郡執兵柄巫¶
醫方技一言之中大臣且舉以為吏若此者皆非賢也¶
皆非功也是今之所以進之之塗多於古也而胥史賤¶
吏多棄而不録使老死於敲榜趨走而賢與功者不獲¶
一施吾甚惑也不知胥史之賢優而養之則儒生武士¶
或所不若昔者漢有天下平津侯樂安侯輩皆號為儒¶
宗而卒不能為漢立不世大功而其卓絶俊偉震耀四¶
<pb:KR3k0043_WYG_113-17b>¶
海者乃其賢人之出於吏胥中者耳夫趙廣漢河間之¶
郡吏也尹翁歸河東之獄吏也張敞太守之卒史也王¶
尊涿郡之書佐也是皆雄俊明博出之可以為將而内¶
之可以為相者也而皆出於吏胥中者有以也夫吏胥¶
之人少而習法律長而習獄訟老姦大豪畏憚懾伏吏¶
之情狀變化出入無不諳究因而官之則豪民猾吏之¶
弊表裏毫末畢見於外無所逃遁而又上之人擇之以¶
才遇之以禮而其志復自知得自奮於公卿故終不肯¶
<pb:KR3k0043_WYG_113-18a>¶
自棄於惡以賈罪戾而敗其終身之利故當此時士君¶
子皆優為之而其間自縱於大惡者大約亦不過㡬人¶
而其尤賢者乃至成功如是今之吏胥則不然始而入¶
之不擇也終而遇之以犬彘也長吏一怒不問罪否袒¶
而笞之喜而接之乃反與交手為市其人常曰長吏待¶
我以犬彘我何望而不為犬彘哉是以平民不能自棄¶
為犬彘之行不肯為吏矣况士君子而肯俛首為之乎¶
然欲使之謹飭可用如兩漢亦不過擇之以才待之以¶
<pb:KR3k0043_WYG_113-18b>¶
禮恕其小過而棄絶其大惡之不可貰忍者然後察其¶
賢有功而爵之禄之貴之勿棄於冗流之門則彼有冀¶
於功名自尊其身不敢匈奪而竒才絶智出矣夫人固¶
有才智竒絶而不能為章句名數聲律之學者又有不¶
幸而不為者茍一之以進士制策是使竒才絶智有時¶
而窮也使吏胥之人得出為長吏是使一介之才無所¶
逃也進士制策網之於上此又網之於下而曰天下有¶
遺才者吾不信也¶
<pb:KR3k0043_WYG_113-19a>¶
　　　養才¶
夫人之所為有可勉強者有不可勉強者喣喣然而為¶
仁孑孑然而為義不食片言以為信不見小利以為廉¶
雖古之所謂仁與義信與廉者不止若是而天下之人¶
亦不曰是非仁人是非義人是非信人是非廉人此則¶
無諸已而可勉強以到者也在朝廷而百官肅在邊鄙¶
而四夷懼坐之於繁劇紛擾之中而不亂投之於羽檄¶
奔走之地而不惑為吏而吏為將而將若是者豈非天¶
<pb:KR3k0043_WYG_113-19b>¶
之所與性之所有不可勉強而能也道與德可勉以進¶
也才不可強揠以進也今有二人焉一人善揖讓一人¶
善騎射則人未有不以揖讓賢於騎射矣然而揖讓者¶
未必善騎射而騎射者捨其弓以揖讓於其間則未必¶
失容何哉才難強而道易勉也吾觀世之用人好可以¶
勉強之道與德而加之不可勉強之才之上而曰我貴¶
賢賤能是以道與德未足以化人而才有遺焉然而為¶
此者亦有由矣有才者而不能為衆人所勉強者耳何¶
<pb:KR3k0043_WYG_113-20a>¶
則竒傑之士常好自負疎雋傲誕不事繩檢徃徃冐法¶
律觸刑禁呌號讙呼以發其一時之樂而不顧其禍嗜¶
利酗酒使氣傲物志氣一發則倜然逺去不可羈束以¶
禮法然及其一旦翻然而悟折節而不為此以留意於¶
嚮所謂道與德可勉強者則何病不至奈何以樸&ZX-1110c2;小¶
道加諸其上哉夫其不肯規規以事禮法而必自縱以¶
為此者乃上之人之過也古之養竒傑也任之以權尊¶
之以爵厚之以禄重之以恩責之以措置天下之務而¶
<pb:KR3k0043_WYG_113-20b>¶
易其平居自縱之心而聲色耳目之欲又已極於外故¶
不待放恣而後為樂今則不然竒傑無尺寸之柄位一¶
命之爵食升斗之禄者過半彼又安得不越法踰禮而¶
自快耶我又安可急之以法使不得泰然自縱耶今我¶
繩之以法亦已急矣急之而不已而隨之以刑則彼有¶
北走胡南走越耳噫無事之時既不能養及其不幸一¶
旦有邊境之患繁亂難治之事而後優詔以召之豐爵¶
重禄以結之則彼已憾矣夫彼固非純忠者也又安肯¶
<pb:KR3k0043_WYG_113-21a>¶
黙然重困於無用之地而已耶周公之時天下號為至¶
治四夷臣服卿大夫士已稱職當是時雖有竒傑無所¶
復用而其禮法風俗尤復細宻舉朝廷與四海之人無¶
不遵蹈而其八議之中猶有曰議能者况當今天下未¶
甚至治四夷未盡臣服卿大夫士未皆稱職禮法風俗¶
又非細宻如周之盛時而竒傑之士復有困於簿書米¶
鹽間者則反可不議其能而恕之乎所宜哀其才而貰¶
其過無使為刀筆吏所困則庶乎盡其才矣或曰竒傑¶
<pb:KR3k0043_WYG_113-21b>¶
之士有過得免則天下之人孰不自謂竒傑而欲免其¶
過者是終亦潰法亂教耳曰是則然矣然而竒傑之士¶
所為必挺然出於衆人之上茍指其已成之功以曉天¶
下俾得以贖其過而其未有功者則委之以難治之事¶
而責其成績則天下之人不敢自謂竒傑而真竒傑者¶
出矣¶
　　　論西漢博士太常得失　　　馬廷鸞¶
西漢博士隷太常有周成均隷宗伯之意州有博士郡¶
<pb:KR3k0043_WYG_113-22a>¶
有文學掾五經之師儒宫之官長吏辟置布列郡國亦¶
有黨庠遂序之意然有二失鄉里學校人不升於太學¶
而補弟子貟者自一項人(好文學敬長/上儀狀端正)公卿弟子不養¶
於太學而任子盡隷光禄勲自有四科考試殊塗異方¶
下之心術分裂不一上之考察馳騖不精¶
　　　論辟署　　　　　　　　　馬端臨¶
按兩漢二千石長吏皆可以自辟曹掾而所辟之槩多¶
取管屬賢士之有才能操守者蓋必如是乃能知閭里¶
<pb:KR3k0043_WYG_113-22b>¶
之奸邪黔庶之休戚故治狀之顯著常必由之後世長¶
吏既不與之以用人之權而士自一命以上拘於參互¶
之法不使之效職顯能於本土士之賢者亦以隠情惜¶
已不預郡府之事為高而與郡守縣令共治其民者則¶
皆㓙惡貪饕舞文悖理之胥吏大率皆本土人也然則¶
豈參互之法可行之於僚掾而獨不行之於胥吏可施¶
之於有行止之命官而獨不可施之於無籍之惡少乎¶
按自隋時毎海内一命之官並出於朝廷州郡無有辟¶
<pb:KR3k0043_WYG_113-23a>¶
署之事士之才智可效一官者茍非宿登仕版則雖見¶
知於方鎮岳牧亦不能稍振拔之以收其用至唐則仕¶
者多由科目矣然辟署亦時有之而其法亦不一有既¶
為王官而被辟者若張建封之辟許孟容李德裕之辟¶
鄭畋白敏中之辟王鐸是也有登第未釋褐入仕而被¶
辟者若董晉之辟韓退之是也有強起隠逸之士者若¶
烏重𦙍之於石洪温造張摶之於陸龜蒙是也有特招¶
智略之士者若裴度之於栢耆杜慆之於辛讜是也而¶
<pb:KR3k0043_WYG_113-23b>¶
所謂隠逸智略之士多起自白衣劉貢甫言唐有天下¶
諸侯自辟幕府之士唯其才能不問所從來而朝廷常¶
收其俊偉以補王官之缺是以號稱得人蓋必許其辟¶
置則可破拘攣以得度外之士而士之偶見遺於科目¶
者亦未嘗不可自效於幕府取人之道所以廣也宋時¶
雖有辟法然白衣不可辟有出身而未歴仕者不可辟¶
其可辟者復拘以資格限以舉主蓋去古法愈逺而倜¶
儻&ZX-111e79;㢮之士其不諧尺繩於科目受羈馽於銓曹者少¶
<pb:KR3k0043_WYG_113-24a>¶
得以自逹矣¶
　　　論世胄　　　　　　　　　林　駉¶
世胄之說尚矣傳曰八元八凱世濟其美此虞制也詩¶
曰王命山甫纉戎祖考此周制也嗟夫故國喬木見者¶
興思甘棠遺澤愛之勿敗况所謂世臣者箕裘之業不¶
墜詩書之澤猶存民望之所歸屬國勢之所倚重聖人¶
其可不加任用之誠乎然富貴者侈之階逸樂者驕之¶
府莅而不學動成過咎持禄自滿鮮克由禮虞周聖人¶
<pb:KR3k0043_WYG_113-24b>¶
之所慮也是故后䕫教胄子必示以直温剛簡之德師¶
氏教國子特拳拳於三德六行之訓夫惟教於未用之¶
初用於既教之後此德業有肖於前人也歟成周以後¶
未嘗不重世胄之選華元子罕宋公族也史魚甯武衞¶
卿族也子良子皮子産太叔鄭公族也鬭辛鬭禦疆䈧¶
賈薳逺楚卿族也晉之范欒郤趙魯之季文季齊之晏¶
嬰呉之季札分布列國相輝麟筆無非用人以世者愚¶
獨惜夫作成善教浸不如古尹氏立王子朝而階亂崔¶
<pb:KR3k0043_WYG_113-25a>¶
氏出卞衞而怙權故公羊有世卿之譏蓋譏不以賢也¶
然則王教不如古而人才亦不如古宜矣一變於春秋¶
再變於漢三變於唐教愈壊而愈失材愈趍而愈下可¶
歎也漢自任子之令既除而世胄之無聞唐自刺史世¶
襲之議不行而世臣之不用况無教養之道乎陵之敗¶
義有忝李將軍之威望禹之驕縱卒壊霍博陸之勲伐¶
虞世南之後而至於為匠房杜之後而敗於子之不肖¶
攷論漢唐之事君子深為之於邑既嚴以胄監之教又¶
<pb:KR3k0043_WYG_113-25b>¶
嚴以較試之法既重以覆試之實又重以引對之命此¶
慶厯之詔所謂周大司樂掌學政以六藝教國子則官¶
材蓋本於世胄者其有意於作成胄子也至矣宜乎世¶
有賢臣者文靖相慶厯之治申公新元祐之風忠憲輔¶
景祐之政持國正熈寧之法一范之謡聞者破膽而純¶
仁之事業益盛一韓之謡聞者骨寒而忠彦之忠望尤¶
著焉噫遺風餘澤耳濡目染豈一朝一夕之積哉¶
　　　論任子　　　　　　　　　馬端臨¶
<pb:KR3k0043_WYG_113-26a>¶
按任子法始於漢而其法尤備於唐漢唐史列傳中凡¶
以門廕入仕者皆備言之獨魏晉南北史不言門廕之¶
法而列傳中亦不言以門廕入仕之人何也蓋兩漢入¶
仕之途或從辟召或舉孝廉至隋唐則專以科目取人¶
所以漢唐之以門户入仕者皆不由科目與辟召者也¶
自魏晉以來始以九品中正為取人之法而九品所取¶
大槩多以世家為主所謂上品無寒門下品無世族故¶
自魏晉以來仕者多世家逮南北分裂凡三百年而用¶
<pb:KR3k0043_WYG_113-26b>¶
人之法多取之世族如南之王謝北之崔盧雖朝代推¶
移鼎遷物改猶昻然以門地自負上之人亦縁其門地¶
而用之故當時南人有三公之子傲九棘之家黄散之¶
孫蔑令長之室之說北人亦有以貴襲貴以賤襲賤之¶
說徃徃其時仕者或從辟召或舉孝廉雖與兩漢無異¶
而所謂從辟召舉孝廉之人則皆貴胄也其起自單族¶
匹士而顯貴者蓋所罕見當時既皆尊世胄而賤孤寒¶
故不至如後世之誇特起而鄙門廕而史傳中所以不¶
<pb:KR3k0043_WYG_113-27a>¶
言以廕叙入官者蓋所以見當時雖以他途登仕版居¶
清要者亦皆世家也¶
　　　又(附讀/法)　　　　　　　　　馬廷鸞¶
漢二千石任職二年得任其子若同産蓋有八九歳為¶
郎備宿衞者朝夕左右與聞公卿議論執㦸殿陛中郎¶
將以兵法部屬之而淳厚有行者光禄勲歳課第之時¶
出意上書疏足以禆缺失而天子亦因以習知其性而¶
識其才之能否自郎選為縣令自大夫選為守相或持¶
<pb:KR3k0043_WYG_113-27b>¶
節四方天子時課其功而召之入蓋上之人留意其選¶
而法制使之然也(說曰讀法古義也周禮大司徒正月/之吉始和布教法于邦國都鄙及鄉)¶
(大夫州長黨正閭族歳時屬民讀法之禮吾今以宗正/行於祠堂以聨族人亦周禮之遺義也教之律令所以)¶
(尊聖制也犯遺訓者未信得祻違律令者災必逮身故/律令者所以防滛佚厚倫理而維持仁義之具也董子)¶
(曰禮禁未然之前法施已然之後法之所為用易見而/禮之所為禁難知豈非以常人之情為善待勸逺惡待)¶
(懼者乎示之易見之法以防滛佚厚倫理而維持乎仁/義者則莫如律令四五條此明王所以齊御天下之術)¶
(也庶民用之可以保身從政用之可以㫁獄否則陷於/罪辟辱莫大焉願我孫子欽承國典講習律令庶其無)¶
(陷於刑辟斯吾宗儀第一義也祖考欲其子孫之賢豈/在别立科教哉然罪惡之起皆成於漸是故叙律之義)¶
<pb:KR3k0043_WYG_113-28a>¶
(先輕而後重先㣲而後著别籍異財子孫自私之心勝/其終必至於干名犯義尊卑為婚男女謹始之道缺其)¶
(終必至於親屬相姦而毁罵者惡逆成弑之基也故易/曰履霜堅氷子弑其父非一朝一夕之故其所由來漸)¶
(矣嗚呼為讀法者其/亦慎於斯義矣乎)¶
　¶
　¶
　¶
　¶
　¶
<pb:KR3k0043_WYG_113-28b>¶
　¶
　¶
　¶
　¶
　¶
　¶
　¶
　稗編卷一百十三¶
