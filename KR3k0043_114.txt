# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.380776
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十四
<pb:KR3k0043_WYG_114-1a>¶
欽定四庫全書¶
　稗編卷一百十四　　　　明　唐順之　撰¶
　　兵一¶
　　　春秋兵制　　　　　　　　陳傅良¶
春秋諸侯見於傳者雖未盡信變更王制畧可攷也魯¶
自禽父三軍詩稱公徒三萬舉成數也成公元年謀伐¶
齊作丘甲丘各一甲明年戰於鞌四卿於是乎帥師以¶
出襄公十一年三桓改作三軍蓋三分魯而各征其一¶
<pb:KR3k0043_WYG_114-1b>¶
季氏使其乘之人以其後邑入者無征不入者倍征孟¶
氏使其半為臣若子若弟叔孫氏使盡為臣不然不舍¶
至是中軍削矣昭公五年遂舍中軍四分公室季氏擇¶
二二子各一皆盡征之而貢於公季氏專將軍一而孟¶
仲各專一軍之半公無軍焉八年蒐于紅自根牟至於¶
商衞革車千乘故邾人告呉曰魯賦八百乘邾六百乘¶
蓋竭作也哀公十二年用田賦始以夫田為賦大變丘¶
乘之制民無餘力矣齊桓公相管仲叅國為二十一鄉¶
<pb:KR3k0043_WYG_114-2a>¶
工商之鄉六士鄉十五五家之軌為五人之伍十軌之¶
里為十伍之小戎四里之連為四戎之卒十連之鄉為¶
十卒之旅五鄉一軍公將其一工商髙國各將其一凡¶
三軍教士三萬人車三百乘蓋如鄉之法伍鄙三十家¶
為邑十邑為卒十卒為鄉三鄉為縣十縣為屬五屬各¶
一大夫自邑積至於五屬為四十五萬家率九家一兵¶
得甲十萬九十家一車得車五千乘可為三軍者四蓋¶
如遂之法以通國之數而逓征之率車用六之一士用¶
<pb:KR3k0043_WYG_114-2b>¶
十之三大畧倣周變從徑便艾陵之戰三軍分左右至¶
簡公時公孫舍之公孫僑帥車七百乘伐陳始竭作子¶
産修廬井之法而兵止一甲其後遂丘賦矣楚呉越秦¶
皆夷也初無井牧之法楚自武王始為軍政作荆尸以¶
伐隨戎分二廣而為三軍成王地方千里城濮之戰左¶
右師潰唯中軍之卒不敗則猶武之舊然而東宫之甲¶
若敖之六卒申息之子弟畧見於傳徃徃非古公子嬰¶
齊為簡之師組甲被練皆創名之康王蒍掩始井沃衍¶
<pb:KR3k0043_WYG_114-3a>¶
牧臯隰賦車籍馬而有車兵徒兵甲楯之數靈王斥地¶
益大陳蔡不羮邑賦千乘於是有五師至平王又始為¶
舟呉越不詳見呉王僚伐楚空國而二將闔廬伐齊盖¶
可見者四軍夫差益強帶甲之士十有三萬黄池之㑹¶
三軍皆萬人勾踐棲於㑹稽甲楯五千人其始伐呉發¶
習流二千教士四萬君子六千諸御千人其再伐呉自¶
將中軍而分左右私卒哀公十一年夫差伐齊有四軍¶
其後戰國相并諸侯斥地益廣而丘乘之法壊田齊地¶
<pb:KR3k0043_WYG_114-3b>¶
方二千里帶甲數十萬臨菑之中七萬户而卒固已二¶
十一萬一家而三兵矣湣王創為技擊以兼桀宋五千¶
乘之國號稱東帝趙方二千里帶甲數十萬車千乘騎¶
萬匹然武靈王變胡服㓕中山五百里猶三軍也孝成¶
王卒百萬矣趙括長平之敗喪師四十五萬而破燕栗¶
腹尚二十萬李牧敗匈奴亦車千三百乘騎萬三千匹¶
百金之士五萬人彀者十五萬人魏自惠王以武卒奮¶
擊武士二十萬蒼頭伍二十萬厮徒十萬車六百乘騎¶
<pb:KR3k0043_WYG_114-4a>¶
五千匹至安釐王時秦圍大梁悉北縣勝甲以上為戍¶
士三十萬韓地方九百里帶甲數十萬燕地三千里帶¶
甲數十萬車六百乘騎六千匹栗腹之敗於趙也二軍¶
六十萬車二千乘楚地方五千里帶甲百萬車千乘騎¶
萬匹頃襄王失鄢郢北保於陳收東地兵尚十餘萬大¶
抵戰國之制勝甲以上皆籍為兵先是齊桓晉文始為¶
召募料民之法而是時秦有陷陣楚有組甲被練越有¶
習流君子之軍迨至戰國益尚騎射而技擊武卒胡服¶
<pb:KR3k0043_WYG_114-4b>¶
百金之習行於中國後世詐力之兵用矣技擊之法得¶
一首而受賜金武卒一度取之衣三屬之甲操十二石¶
之弩負矢五十箇置戈其上冠冐帶劒嬴三日之糧日¶
中而趨百里中試則覆其户利其田地銳士功賞相長¶
五甲首而隷五家胡服以金鐺節首前挿貂尾為貴職¶
武士冠鶡尾之冠縵胡纓短後之衣百金禽将賞百金¶
秦自襄公始列諸侯有田狩之事而不能遵用周禮至¶
春秋繆公霸西戎始作三軍置陷陣哀公救楚車五百¶
<pb:KR3k0043_WYG_114-5a>¶
乘獻公五年為户籍相伍孝公用商鞅初為轅田遂破¶
井田開阡陌以前後漢叅考秦法五户為伍十户為什¶
百戸一里里有魁五里一郵郵有督十里一亭亭有長¶
長有兩卒一為亭父一為求盗五亭一鄉鄉有牧三老¶
游徼十於鄉曰聚聚有嗇夫十亭一縣縣有令丞尉不¶
滿萬户為長凡亭亭間之道南北為阡東西為陌阡經¶
陌緯東漢光武紀有千秋亭五成陌而地里志有畢陌¶
陜陌酷吏傳有京兆阡南陽阡盖即其地名云曹植詩¶
<pb:KR3k0043_WYG_114-5b>¶
曰東西經七陌南北越九阡其制猶存云以周百歩之¶
畝加之凡二百四十歩為畝聽民買賣隨力所及不限¶
多寡凡民年二十三傳之疇官則給公家徭役給郡縣¶
一月而更謂更卒已復給中都一歳謂正卒已復屯邊¶
一歳謂戍卒凡戰得一首賜爵一級爵有十八級一曰¶
公士二曰上造三曰簮褭四曰不更五曰大夫六曰官¶
大夫七曰公大夫八曰公乘九曰五大夫十曰左庶長十¶
一曰右庶長十二曰左更十三曰中更十四曰右更十¶
<pb:KR3k0043_WYG_114-6a>¶
五曰少上造十六曰大上造十七曰駟車庶長十八曰¶
大庶長蓋皆以戰功相君長昭王始有銳士虎賁八百¶
萬車千乘騎萬匹而分三軍長平之役年十五以上悉¶
發非商鞅之舊矣始皇并天下分為三十六郡置守尉¶
尉掌佐守典武職甲卒而郡縣兵器聚之咸陽銷為鍾¶
鐻講武之禮罷為角抵自戰國時秦與山東戎卒僅存¶
五百餘萬至是殺傷益衆而北築長城四十餘萬南戍¶
五鎮五十餘萬驪山阿房之役各七十餘萬兵不足用¶
<pb:KR3k0043_WYG_114-6b>¶
而後發謫矣先發㢮刑次諸嘗逋亡人贅壻賈人次治¶
獄吏不直者次隠官徒刑者次以嘗有市籍者次大父¶
母父母嘗有市籍者戍者曹輩盡復入閭凡在里門之¶
左一切發之謂之閭左之戍未及發右而二世立如始¶
皇計盡徴材士五萬人衞咸陽教射禽獸令自齎糧而¶
勝廣起矣周章之戰楚兵百萬秦發近縣不及放驪山¶
徒奴産子受兵以擊盗毋已及周文破關東盗益起發¶
闗中卒東擊盗毋已而阿房不罷章邯將三歳亡失已¶
<pb:KR3k0043_WYG_114-7a>¶
十萬數其降楚也坑新安南二十餘萬人而嶢闗下軍¶
將皆賈豎一啗於利沛公入而秦遂亡商鞅破田不過¶
斥大疆理以便耕聚亭郵鄉縣猶古遺法然而古人寓¶
兵於農藏用不示是以民習於教而無鬭狠上藉其力¶
下安於義自鞅始明以戰縣為刑賞以多殺為爵級以¶
怯鬭為役𨽻斯民要利於上非戰無繇由是秦人之俗¶
尚武虣棄禮義雖能卒至強盛而自焚之釁具矣昭襄¶
之際徴調無度民非商君之舊至於始皇混一罷講銷¶
<pb:KR3k0043_WYG_114-7b>¶
兵意謂士散於天下而利器專於京師可以弭患不知¶
斬木掲竿無非戰卒且蒼頭厮役徃徃皆賈勇豪傑也養¶
成戎心困以苛政彼干賞蹈利而無禮義之習何有於¶
秦哉盗遍山東二世不悟方且納趙髙之邪計過為阻¶
深以示強大章邯百萬之師勢在呼吸長史欣請事咸¶
陽留司馬門三日不得進此秦之所以亡也¶
　　　論秦銷兵　　　　　　　　　馬端臨¶
按班史以銷鋒鏑弛武備為秦之所以亡然愚以為秦¶
<pb:KR3k0043_WYG_114-8a>¶
之亡非闗於兵弛也當時秦吞六雄威震六合彼胡越¶
僻在裔夷豈能為纎芥之害而發百萬之師以戍之驪¶
山阿房之役又復數十萬健卒壯士虚耗於無用之時¶
糜爛於不切之役蓋側目倒戈相挺而並起者皆秦兵¶
也史記言先是諸侯吏卒繇戍屯使過秦中者秦中吏¶
卒遇之多無狀及章邯以秦軍降諸侯諸侯吏卒乘勝¶
多奴虜使之輕折辱秦吏卒秦吏卒多怨竊言曰章將¶
軍等詐吾屬降諸侯今能入闗破秦大善即不能諸侯¶
<pb:KR3k0043_WYG_114-8b>¶
虜吾屬而東秦又盡誅吾父母妻子柰何諸將微聞其¶
語以告項羽羽乃盡坑秦卒二十餘萬人夫此二十萬¶
人者即十餘年前王翦王賁等將之以横行天下誅滅¶
六雄者也國有興廢而士心之勇怯頓殊異哉然章邯¶
之降也特以畏趙髙之讒二世之誅而其兵固非小弱¶
亦未嘗甚敗衂也而此二十萬人者亦復弭弓解甲而¶
曾無異辭雖明知必蹈禍機反幸諸侯之入闗以紓禍¶
所謂寡助之至親戚叛之者歟¶
<pb:KR3k0043_WYG_114-9a>¶
　　　論漢兵制　　　　　　　　陳傅良¶
漢大抵依秦制凡民二十三為正一嵗以為衞士毎立¶
秋斬牲於郊名曰貙兵官皆肄孫呉兵法六十四陣名¶
曰乘之季冬天子大㑹饗賜觀以角抵罷遣一歳為材¶
官騎士御騎馳戰陣八月太守都尉令長丞尉㑹都試¶
課殿最水處為樓船邊郡太守各將萬騎行障塞年五¶
十六乃免就田又自十五以上至五十六出賦人百二¶
十為一算為治庫兵車馬天下人皆直戍邊三日行者¶
<pb:KR3k0043_WYG_114-9b>¶
不可便還因住一歳諸不行者出錢三百以給戍者是¶
為過更有事以羽檄發材官騎士以備軍旅文帝始以¶
銅虎符代檄當時各因其地以中都官號將軍將之事¶
已罷京師之兵止南北軍及中尉緹騎郎中令諸郎城¶
門校尉屯兵北軍屬中尉南軍屬衞尉武帝更太尉為¶
大司馬大將軍以寵將帥而北軍分八校尉以中壘領¶
之中尉為執金吾而置三輔都尉屬焉郎中令為光禄¶
勲而置建章營騎屬焉後更名羽林騎元狩間兵革數¶
<pb:KR3k0043_WYG_114-10a>¶
動士物故者動以萬數民買多復徴發之士益少於是¶
發謫吏次謫民次謫戍次七科謫而又多赦罪人亡命¶
㢮刑官徒從軍初髙文世用兵中尉兵屬衞將軍尚屯¶
闗中至元鼎六年中尉卒始發矣邊兵不贍至出武庫¶
昭帝始元間始募犇命及發惡少年吏有告劾亡者宣¶
帝神爵間擊羌發三輔中都官徒㢮刑及應募佽飛射¶
士羽林孤兒胡越騎以益邊兵蓋北軍亦出矣唐杜佑¶
通典云兵制可採惟有漢氏重兵悉在京師四邊但設¶
<pb:KR3k0043_WYG_114-10b>¶
亭障又移天下豪族輳居三輔陵邑以為強榦弱枝之¶
勢或有四夷侵軼則從中命將發五營騎士六郡良家¶
二師樓船伏波下瀨咸因事立稱畢事則削雖衞霍勲¶
髙績重命將旋罷身奉朝請兵皆散歸按漢將軍置以¶
征伐無員職佑言命將旋罷是矣又按漢兵郎官無員¶
數虎賁千五百人而多不過千人羽林左八百人右九¶
百人八校各七百人至東漢不過三千五百三十六人¶
執金吾緹騎五百二十人至東漢不過六百人衞尉所¶
<pb:KR3k0043_WYG_114-11a>¶
領諸宫掖門都侯劍㦸衞士至東漢不過二千五百人¶
十二城兵雖不見數然亦不過門置一候以掖門司馬¶
所掌考之多至百八十人少或三十八人則城門領於¶
一校大畧可見兵數蓋僅盈萬髙祖晩征黥布用留侯¶
計發闗内兵合中尉卒三萬人衞太子軍霸上惠帝末¶
年陳平周勃為將相始以吕氏故屯兵滎陽文帝備胡¶
以三軍景帝七國之變太尉周亞夫乘六乘傳出擊呉¶
楚而大將軍竇嬰監軍滎陽皆因軍設屯事已即罷武¶
<pb:KR3k0043_WYG_114-11b>¶
帝雖置闗都尉領如郡國亦無營壘而佑謂重兵悉在¶
京師非也漢制雖曰因秦然多近古蓋民有常兵而無¶
常征之勞國有常備而無聚食之費當是時故將之家¶
亦無給賦宰相之子均調戍邊是以繇有復算有减更¶
有貸則得為君上之恩至於將相廢置惟時或中都公¶
卿或邉郡守尉御史大夫出為䕶軍不為左遷酒泉太¶
守即命破𦍑不為異數而又御軍之法簡肅精明雲中¶
戰士上功幕府差首虜六級賞典輒格屯田上奏以六¶
<pb:KR3k0043_WYG_114-12a>¶
月戊申不越旬日璽書已報輪臺之詔敗亡不掩衞霍¶
行封得喪相除可以槩見其時無有壅蔽誕謾之患若¶
乃賞賚雖或無常廩餼悉皆有量京師將校比二千石¶
塞下戍卒月榖二斛六斗有竒是以終漢之世上無叛¶
將下無驕兵諸吕七國變生倉卒備禦素具北胡南越¶
連兵數年而邦本不揺誠有以也南北軍記云南北軍¶
漢制也古者天子之都必有重兵焉所以壯根本而嚴¶
衞翼也上天之象以羽林為天皇帝之座以兵師為營¶
<pb:KR3k0043_WYG_114-12b>¶
衛規天摹聖則爪牙之衛詎可一日而缺諸漢髙祖皇¶
帝以神武之資躬持三尺糾合義旅蝨鞮鍪而汗介胄¶
其勤五載縛嬰斬羽而後天下合為一任罷之兵佚諸¶
農畝巴渝北貉無勤逺人卧鼓包戈將與天下安安於¶
無事矣然方是時葷允北張蠻睢粤盰劒立之壤植大¶
強宗豪姓盤互闗東而材官騎士散在郡國虎符羽檄¶
召而後來帝室皇居無武卒銳士以鎮之殆非所以防¶
未然而窒不軌也此髙帝建軍之本意歟夫天下形勢¶
<pb:KR3k0043_WYG_114-13a>¶
惟地與兵漢都洛陽戍卒幹議即命西駕按秦故地左¶
殽右蜀大華涇渭表裏襟帶金城千里巋然天府之固¶
矣南北二軍負城環宫路佖營迾棊峙星布平居無事¶
虎視耽耽四征不庭如火發發而又衞尉藩䕶金吾徼¶
廵武庫司兵司馬崇掖章溝虎威晝揮夜呵戎心姦膽¶
戰栗駭落無敢弗率干我天威鎮安四方鞏固萬世兵¶
威地利兩兼得之信乎髙祖貽燕子孫規模宏逺也¶
　　　漢南北軍始末　　　　　　易　氏¶
<pb:KR3k0043_WYG_114-13b>¶
山齋易氏曰漢之兵制莫詳於京師南北軍之屯雖東¶
西兩京沿革不常然皆居重馭輕而内外自足以相制¶
兵制之善者也蓋是時兵農未分南北兩軍實調諸民¶
猶古者井田之遺意竊疑南軍以衞宫城而乃調之於¶
郡國北軍以䕶京城而乃調之於三輔抑何逺近輕重¶
之不倫也嘗攷之司馬子長作三王世家載公户滿意¶
之言曰古者天子必内有異姓大夫所以正骨肉也外¶
有同姓大夫所以正異族也蓋同姓親也於内為逼故¶
<pb:KR3k0043_WYG_114-14a>¶
處於外而使之正異族異姓疏也於親為有間故處於¶
内而使之正族屬南北軍調兵之意殆猶是歟郡國去¶
京師為甚逺民情無所適莫而緩急為可恃故以衞宫¶
城而謂之南軍三輔距京師甚邇民情有閭里墳墓族¶
屬之愛而利害必不相棄故以之䕶京城而謂之北軍¶
其防微杜漸之意深矣惜夫班孟堅號一代良史而論¶
載獨畧范蔚宗後史於此尤闕焉徃徃雜見一二於紀¶
傳表志之間攷其始末北軍畨上與南軍等南軍衛士¶
<pb:KR3k0043_WYG_114-14b>¶
調之郡國而北軍兵卒調之左右京輔按百官志左右¶
京輔都尉尉丞兵卒皆屬中尉夫中尉為天子北軍之¶
統帥而其屬乃左右京輔都尉等其所調亦左右京輔¶
之兵卒何也左即扶風右即馮翊京即京兆謂之三輔¶
三輔之委寄固重於郡國矣而所領兵事則非郡國之¶
比蓋漢太守謂之郡將兼領武事都尉掌佐守典武職¶
在王國則相比郡守中尉比都尉皆掌兵之任若三輔¶
則異是矣夾輔京邑錯列畿甸其勢為甚逼則兵權為¶
<pb:KR3k0043_WYG_114-15a>¶
甚重故都尉尉丞兵卒不屬郡守而特屬中尉之北軍¶
其畨上亦然何以明之黄霸尹京兆發騎士詣北軍以¶
馬不適士劾乏軍興連貶秩則知左右京兆兵卒皆畨¶
上北軍而屬中尉無疑也南軍無常在之兵以郡國民¶
始傳者為之髙紀如淳注云律民年二十三傳之疇官¶
傳著也立傳名籍以給公家之繇役也又漢儀注民年¶
二十為正一歳為衛士即此宫門衛士而謂之南軍者¶
武帝建元元年詔衛士轉置送迎常二萬人其省萬人¶
<pb:KR3k0043_WYG_114-15b>¶
鄭氏云去故置新常二萬人即位之初政令如此其後¶
期門羽林七校之類増置不一而南軍衞士實有定數¶
是以國無重費而民亦不以為病王尊傳常以季秋或¶
正月行幸曲臺臨饗罷衞士蓋寛饒為衞司馬及歳盡¶
交代上臨饗罷衛卒數千人皆叩頭自請願復留共更¶
一年則當時之人情可知矣攷韋𤣥成傳則寢園所用¶
已四萬五千一百二十九人至元紀初元三年隨即罷¶
甘泉建章宫衛士未見其為病民也至光武講省兵之¶
<pb:KR3k0043_WYG_114-16a>¶
制而宫掖門衛士纔二千五百餘人而已其後又罷輕¶
車騎士材官樓船士而後禮儀志有饗遣故衛士儀是¶
知光武雖罷郡國之兵而南軍衛士仍畨上平民也此¶
南宫屬衛尉而調兵於郡國之證歟又曰杜佑通典謂¶
漢世重兵悉在京師是不然兩漢之初正以京師無重¶
兵嘗以後百官志攷之衛尉衛士六千人南宫北宫衛¶
士共一千八百人左右都候衛士共七百九十九人宫¶
掖凡七門毎門各有司馬以領衛士南屯七百二人蒼¶
<pb:KR3k0043_WYG_114-16b>¶
龍四十人𤣥武三十人北屯三十八人朱雀二十四人¶
東明百八十人朔平百二十七人總而計之南軍為九¶
千四十六人北軍五校所領騎士如屯騎越騎歩兵射¶
聲各七百人中尉緹騎五百三十人總而計之為四¶
千五十人惟城門屯兵數無所攷以宫掖門司馬所領¶
者推之多者七百二人少者止三十人况十二門止於¶
一校必非重兵所在多不過三千人耳總是三者而京¶
師之兵不滿二萬人或曰此光武中興之兵制也武帝¶
<pb:KR3k0043_WYG_114-17a>¶
之増置則殆不止是然亦不過倍之云爾若髙文之世¶
未有増置則其數當益少於此也豈得云重兵悉在¶
京師哉故此以萬旅言之大抵南北軍之制在漢志為¶
甚畧無攷證然雜見於紀傳表志者亦可叅考其一二¶
其大要則無出於髙后八年之紀也攷之髙后紀則見¶
二軍之權勢内外足以相制表裏足以相應髙帝之法¶
可謂規模宏逺矣漢初定天下京師之屯惟此二軍諸¶
夏本根所係甚重故髙祖於衛尉中尉之任皆不輕授而¶
<pb:KR3k0043_WYG_114-17b>¶
必付之酈商周昌髙十一年百官表書衛尉王氏中尉¶
戚鰓王氏史失其名而蕭何傳載王衛尉之諌髙帝械¶
繫何也其靣折廷爭有似王陵或者其陵歟鰓者毋乃¶
戚夫人之族屬也歟髙帝鍾愛趙王屈周昌使相之及¶
末年則以戚氏主兵得非隂為保䕶趙王之計而王陵¶
固髙帝付以託孤之任者故以之主兵耶惠帝初年吕¶
氏固已専國政劉澤吕氏之戚屬也實為衞尉而表於¶
中尉缺焉髙后七年澤既為王之國終吕后之世二官¶
<pb:KR3k0043_WYG_114-18a>¶
及郎中令皆不以除人特以兵權分屬於吕禄吕産而¶
長樂衞尉亦屬之吕更始輩兵權盡歸吕氏矣史稱太¶
后病困以趙王禄為上將軍居北軍梁王産為相國居¶
南軍且戒之云我即崩必據兵衛宫謹無送喪為人所¶
制故史稱上將軍禄相國産顓兵秉政齊王傳云居長¶
安中聚兵以威大臣良有以也陳平周勃謀誅吕氏太¶
尉勃欲入北軍乃令紀通持節矯内之又令酈寄劉揭¶
說禄解將印而以兵授太尉勃勃既將北軍而尚有南¶
<pb:KR3k0043_WYG_114-18b>¶
軍衞尉居宫中産實顓南軍之權故令平陽侯告之使¶
毋内吕産殿門按表髙后七年劉澤為王衞尉不以除¶
人不知平陽侯所告者何人哉産既顓軍其權不在衛¶
尉審矣恐未易以一言之故而能使之抗平日所尊事¶
之相國也又按表文帝二年始書衞尉足而文帝詔封¶
功臣則云衞尉足等十人矣愚謂平勃區處南軍冝無¶
異於北軍而平陽侯所告之人得非衛尉足也耶豈平¶
勃欲誅吕氏始除足為衞尉以奪南軍故平陽侯得以¶
<pb:KR3k0043_WYG_114-19a>¶
告之而史策省文不詳載爾又不然則勃既將北軍其¶
勢已足以制南軍故令平陽侯告衛尉若南軍未附勢¶
未可知衛尉守殿門相國雖不得入而猶得徘徊徃來¶
於殿庭之次是南軍猶縱其入未有出力奮發而誅之¶
者若衞尉於是時不能乆抗相國則南軍將何如也又¶
安知其不有起而應之者蓋彼皆素所服屬者也異時¶
陳蕃之舉是矣平陽侯既馳告太尉而尚恐不勝未敢¶
誦言誅之乃謂朱虚侯劉章急入宫衞帝章從勃請卒¶
<pb:KR3k0043_WYG_114-19b>¶
千人入未央宫掖門見産廷中㑹天大風從官亂莫有¶
鬭者遂得殺之於即中府吏舍又馳斬長樂衞尉吕更¶
始還入北軍報太尉勃至於起而相賀曰所患獨産今¶
已誅天下定矣蓋南軍尚存不能為太尉勃之憂而吕¶
産在宫中勃深慮其不勝必衛尉應於内而後足以克¶
敵於此足以見南軍之可以制北軍南軍雖存而太尉¶
得以告衛尉而奪之權誅殺之功竟以北軍而清宫掖¶
是又足以見北軍之可制南軍也夫北軍討之於外南¶
<pb:KR3k0043_WYG_114-20a>¶
軍應之於内表裏相濟於此可驗然是時誅吕氏北軍¶
之功居多而南軍無大功故文帝褒賞功臣如紀通劉¶
掲等皆封列侯已侯者益封至二三千户而衛尉足等¶
僅四百户或者以其功為劣歟當是之時勃雖以南北¶
軍成誅吕安劉之功及文帝自代邸入未央宫夜拜宋¶
昌為衛將軍領南北軍則勃已不與兩軍之政其後除右¶
丞相亦旋歸政柄蓋前日之以北軍制南軍者特一時¶
之權冝而已南北軍本以相制而文帝以宋昌兼領失¶
<pb:KR3k0043_WYG_114-20b>¶
本意矣然出於倉卒周防之謀故隨即罷衛將軍仍以¶
其兵分屬焉是雖出於一時權冝而於南北軍之制初¶
未嘗有所更易此漢初兵制之善者也其後武帝内増¶
七校以壯翼衞之勢又恐北軍偏重則置期門羽林與¶
夫城門之兵兵籍紛紛而南北軍之制隳矣¶
　　　漢南北軍考異　　　　　　林　駉¶
南北軍考異古者前朝後市王宫在南故漢衞宫之兵¶
在城内者為南宫城之軍既謂之南京城之軍則謂之¶
<pb:KR3k0043_WYG_114-21a>¶
北所以别也¶
南軍衛尉寺漢舊儀曰衛尉寺在宫内衛尉考異南軍¶
衛尉主之衛尉有衛士令丞諸屯衞侯司馬皆屬焉周¶
勃既入北軍乃令人告衛尉毋納吕産以此知南軍主¶
之衛尉明矣衛士令丞諸屯衛侯諸屯衛司馬考異按¶
張衡兩都賦曰衛尉八屯注引八校尉此大繆也校尉¶
北軍也衛尉南軍也據宫門四靣皆有公車毎門各有¶
二司馬凡八司馬故曰八屯郎尉表初皆亡員多至千¶
<pb:KR3k0043_WYG_114-21b>¶
人掌守門户出充車騎考異或以光禄勲為南軍既於¶
史無所據况所領皆郎烏可以軍言曰守門户充車騎¶
孰謂其非軍也郎而非軍宣帝胡為出之擊𦍑也按禮¶
儀志國有大變則閉宫門城門設屯衛兵不過諸郎與¶
北軍爾初不及衛尉之所領何也以是知衛郎衛兵同¶
為南軍事出一體爾中郎五官中郎將左中郎將右中¶
郎將侍郎郎中郎中車將郎中户將郎中騎將期門府¶
蔡質漢儀曰期門府次虎賁府表武帝建元三年初置¶
<pb:KR3k0043_WYG_114-22a>¶
平帝元始元年更名虎賁期門郎表掌執兵送從比郎¶
亡員多至千人服䖍曰與期門下以微行後遂名官徐¶
官考曰謹按周之兵制無事則散之田畝有役則召以¶
縣師而宿衛常養之兵則有虎賁之士八百人至六軍¶
之徒一軍百人大司馬之屬徒三百有二十人又在虎¶
賁之外然不常有而虎賁之禄比下士足以代耕蓋庶¶
人在官者也漢期門千人而秩比郎亦古虎賁之遺意¶
歟虎賁中郎將主虎賁千五百人考異應劭漢官儀以¶
<pb:KR3k0043_WYG_114-22b>¶
虎賁曰古官謹按周虎賁氏下大夫二人中士十有二¶
人掌先後王而趨以卒伍成王之道末命召公俾齊侯¶
吕伋而伋方發虎賁之士宰臣統總宫衛其嚴如此漢安¶
能及哉期門僕射給事期門羽林府表武帝太初元年¶
初置名曰建章營衞後更名羽林騎顔曰如羽之疾如¶
林之盛羽林郎考異後志以六郡良家補漢儀以三輔¶
良家補然以史考之趙充國以六郡良家子善騎射補¶
羽林甘延壽以北地良家子善騎射補羽林亦六郡也¶
<pb:KR3k0043_WYG_114-23a>¶
當以後志之言為正羽林孤兒徐官考曰漢法待死事有¶
加恩自髙帝始也孔子欲勿殤童汪踦周禮冡人凡死¶
於兵不入兆域則是死於兵革者固有二等也髙帝令¶
軍士不幸死吏為衣衾棺歛轉送其家又軍法父子俱¶
有死事得與喪歸武帝則從軍死事之子孫養羽林號¶
曰羽林孤兒皆所以激厲將帥也羽林令丞監羽林中¶
郎將監羽林騎都尉羽林黄頭郎都尉通典西漢奉車¶
駙馬二都尉並屬光禄勲奉車都尉考異霍光為奉車¶
<pb:KR3k0043_WYG_114-23b>¶
都尉光禄大夫出則奉車入侍左右奉車蓋始於此東¶
萊曰或以奉車駙馬為加官非也荀氏漢紀及通典並¶
不列於加官即此可考駙馬都尉考異金日磾為監遷¶
侍中駙馬都尉光禄大夫出則驂乘入侍左右駙馬蓋¶
始於此漢制叢録曰駙馬都尉之官雖置自武帝然于¶
時尚主者獨取列侯未拜此官騎都尉考異表云武帝¶
元鼎二年初置秩比二千石及按沛公為漢王靳歙遷¶
騎都尉則是漢初亦置矣考異按本表及後志騎都尉¶
<pb:KR3k0043_WYG_114-24a>¶
本監羽林蓋南軍也及攷金渉傳在成帝時為侍中騎¶
都尉領三輔胡越騎胡越騎之在三輔者若長水長楊¶
宣曲之屬此北軍也今廼領蓋季年之制也自昭帝用¶
霍山為奉車都尉侍中領胡越兵其制已失之矣考異¶
按都尉本軍中官髙祖時靳歙以騎都尉定三秦自後¶
無除武帝以李陵有廣之風拜為騎都尉將勇敢五千¶
教射酒泉張掖其後上官桀以捕反者莽何羅上官安¶
以騎都尉為車騎將軍自此騎都尉遂為一官至宣帝¶
<pb:KR3k0043_WYG_114-24b>¶
時以騎都尉監羽林故騎都尉遂為羽林官又以騎都¶
尉監䕶西伯李後李尋平當使䕶河隄¶
北軍中尉府中尉考異武帝始有執金吾之名及按功¶
臣表蟲逹從起碭至霸上為執金吾未審當時為何官¶
耳考異北軍中尉主之中尉有中壘令丞左右京輔都¶
尉尉丞兵卒皆屬焉八校尉有中壘校尉掌北軍壘門¶
内則北軍為京城兵而主之中尉亡疑矣中壘今校尉¶
左右京輔都尉尉丞城門校尉髙帝置出從緹騎百二¶
<pb:KR3k0043_WYG_114-25a>¶
十人徐官考曰謹按周官司門下大夫二人鄭氏若今¶
城門校尉漢制叢録曰按劉屈㲠傳武帝世以戾太子¶
在外始置屯兵長安諸城門表云城門校尉掌京師城¶
門屯兵是城門校尉之官自武帝時始有然表但云中¶
壘屯騎等八校尉皆武帝初置至城門校尉獨不言起¶
自何時所未諭也成帝世平阿侯譚成都侯商紅陽侯¶
音踵相躡以特進領城門兵豈至是屯兵益盛又與前¶
世殊耶司馬丞八屯司馬門候徐官考曰按周司門之¶
<pb:KR3k0043_WYG_114-25b>¶
屬毎門下士二人即門候之官歟城門令史八校尉中¶
壘校尉東萊曰謹按中壘掌北軍則知八校皆北軍也¶
故後志本注曰舊有中壘校尉領北軍營壘之事中興¶
省中壘但置北軍中候以監五營又按中尉有中壘令¶
丞則知北軍之統于中尉中壘在北門即與南軍不相¶
亂頗有周人辨方正位之意屯騎校尉歩兵校尉越騎¶
校尉長水校尉胡騎校尉射聲校尉虎賁校尉八校尉¶
各有丞司馬惟中壘校尉多有尉一人監北軍使者北¶
<pb:KR3k0043_WYG_114-26a>¶
軍錢官¶
總南北軍車騎將軍衛將軍軍正丞周廬千列設㦸百¶
重入守虎闗出陪豹尾此古人設衛所以強幹弱枝防¶
未然而威不軌也昔成周宿衞之制居則宫正宫伯之¶
衛行則虎賁氏之衛僕從之衛掌於太僕守𨽻之衛掌¶
於司𨽻其制蓋不一矣宫正有宫中之徒役宫伯有公¶
卿大夫士之庶子以為環列腹心之任居衛之制然也¶
虎賁氏有虎士八百人掌先後王而趍以卒伍視朝則¶
<pb:KR3k0043_WYG_114-26b>¶
在路門之右行衛之制然也太僕掌奉輿馬督扈從視¶
朝則在路門之左司𨽻掌率夷𨽻執兵器服兵服以衛¶
王之門外朝在野外則守内列僕從守𨽻之衛制然也¶
由是言之環列腹心之衛非兵衛在内而不出虎士之¶
衛為重兵之衛非王出亦不行四翟之𨽻則環衛諸門¶
僕從之徒則整飭騶侍此宿衛之别詳矣然虎賁綴衣¶
無非吉士侍御僕從罔匪正人執劉鉞而止戈刃者皆¶
用冠冕之士大夫居虎門而詔王媺者乃率四夷之賤¶
<pb:KR3k0043_WYG_114-27a>¶
𨽻糾其德行稽其功緒勸以善也掌其糾禁嚴其誅賞¶
防以過也由是言之腹心之衛固擇有道有德之賢而¶
宿衛之兵亦皆使賢士大夫為之此宿衛之任嚴矣噫¶
孰知聖人防微杜漸之意不止是耶蓋人君處内庭之¶
時多處外庭之時少親侍臣之意玩親大臣之意嚴今¶
宫正宫伯之兵衛郎衛固為太宰之屬而虎賁之虎士¶
掌於司馬司𨽻之五𨽻掌於司冦皆聽命於太宰内外¶
相維而賢否無相混之嫌事權不分而政令無下移之¶
<pb:KR3k0043_WYG_114-27b>¶
漸此周制之所以盡善也漢制南軍衛宫衛尉主之北¶
軍䕶京中尉主之南軍則有郎衛兵衛之别如三署諸¶
郎羽林期門則皆郎衛也如衛士令丞諸屯衛候則皆¶
兵衛也是衛也非南軍守宫之衛乎北軍則有調兵募¶
兵之分如三輔兵卒則是調兵而衛如八校胡騎越騎¶
則是募兵而衛是衛也非北軍䕶京之衛乎此漢人南¶
北軍之制也朱虚入衛卒平諸吕方朔執㦸坐折董偃¶
袁盎以中郎却慎夫人之坐日磾之侍縛莽何羅之逆¶
<pb:KR3k0043_WYG_114-28a>¶
王國侯國拘不得入同族犯法限不得與雖以龔勝蕭¶
望之之賢寧從退免則宿衛所任之人固無愧於周爾¶
然始以南北軍皆𨽻三公而太尉周勃得入北軍以成¶
安劉之功可也自武帝疎逺外庭之後衛尉之職領於¶
將軍城門之兵領於司馬徃徃以中朝任之而大臣皆¶
無與焉大司馬之任又非向時太尉之比豈知禁嚴之¶
地大臣皆不預聞則凡可以轉移人主之心志惑亂人¶
主之視聽無所不至異日之變可見爾甚至東漢以來¶
<pb:KR3k0043_WYG_114-28b>¶
又舉五官郎將羽林虎賁以職屬大夫議郎謁者僕射¶
以文屬分屬之後政令不行於其間而又光禄大夫不¶
在宿直議郎不與執㦸惟不在宿直執㦸之列則凡為¶
禁衛者皆非士人之流而郎官三省盡為諸黄門之廬¶
耳故宦官内典門户外與政事及何進誅官者太后不¶
聽曰中官領統禁省自古及今漢家故事我奈何禁之¶
與士人共對事乎則知士人不為郎中乆矣後盡除宦¶
者選三署郎入守宦官之廬即此可見推原其故皆光¶
<pb:KR3k0043_WYG_114-29a>¶
武不任三公多置黄門其流禍至是也唐制有八衛各¶
分左右自左右以至千牛皆典扈從是故宫禁宿衞是¶
統是司内廂儀仗是臨是職者左右衞也皇城四靣宫¶
城内外諸門置兵分助其役者驍衞也正衙朝㑹釐鎧¶
旅卒兩廂列仗唱警應蹕而武衛之職舉焉正殿之前¶
隊立于階長樂永安隊列于廡而威衛之職専焉皇城¶
之四靣宫苑之城門則職于領軍京城&ZX-111cca;堠之宜南衛¶
畨上之數則職于金吾禁衛名籍器仗出入則職于監¶
<pb:KR3k0043_WYG_114-29b>¶
門供御兵仗宿衛弓箭則職于千牛綱舉目張惟唐為¶
詳焉此唐人十六衛之制也長廷師之謹畏至三十年¶
未嘗有過阿史那忠之清謹至四十八年無有纎隙龎¶
王乆典宿衛習知制度段志元衛章武門夜不示詔則¶
宿衛所任之人亦無愧於周爾然始以大臣兼領宿衛¶
使文皇有甘寢之安可也自六軍禁衛皆用市人其選¶
始輕禄山吐蕃之變神策禁軍外入赴難國家遂以倚¶
重悉命中人主之其勢益横自是南衙日輕北衙日重¶
<pb:KR3k0043_WYG_114-30a>¶
矣夫所謂禁軍者蓋太宗舉義兵起太原已定天下悉¶
罷還歸而願留宿衛者三萬人給以渭北腴田號曰元¶
從禁軍本為兵立制非為制置兵其後左右羽林龍武¶
神武及神策神威而總名北衙者豈太宗初制哉且唐之十¶
六衛已備漢人南北軍之制漢以衛尉䕶南軍以金吾¶
廵北軍今十六衛已有金吾將軍掌京城廵警是北軍¶
已寓其間觀白集羽林衛將軍之制所謂國家設十六¶
衛猶漢之有南北軍其知之矣而其元從禁軍亦猶官¶
<pb:KR3k0043_WYG_114-30b>¶
制員外之置初非禁衛正兵也今以禁軍為北衙衛兵¶
為南衙以備漢制豈不過歟北衙既横之後外廷諸臣¶
莫之誰何蕭復言之而不見聽髙元裕諫之而不及用¶
惜夫推原其故皆外臣不預禁軍専歸宦者其為患至¶
是也噫漢不以中朝屬外朝而使閹宦宿直卒成何進¶
之亂唐不以北衙𨽻南衙亦使宦官典兵反致王叔文¶
之亂其視周人以禁衛屬冡宰之意又何止天淵哉宋¶
朝有皇城司有殿前司皇城始於梁之乾化國朝因其¶
<pb:KR3k0043_WYG_114-31a>¶
名置親從官數千人入内内侍省都知與副同主判之¶
殿前司始於周之顯德國朝循其舊有馬軍歩軍獨殿¶
前得統之是故皇城一司於内庭宿衛無不預者而獨¶
宿直諸班禁衛無所統攝至親從之官復命武臣同主¶
其事又非専出於宦者之手殿前一司雖統攝班禁衛¶
而皇城之司亦判然不相闗亦漢南北軍相統之意也¶
而皇城殿前直相維持寔祖周人之遺制不特此爾為¶
金吾者有擁衆渡河之功為虞候者有上疏論事之直¶
<pb:KR3k0043_WYG_114-31b>¶
為指揮者有手不釋卷之賢抑不特此爾周以冡宰主¶
之國朝以樞府統之内朝外朝混然一體其政柄兵令¶
一惟樞府之為聽與漢周間史洪肇之徒為之者異矣¶
此其防微杜漸之意豈人之所能及知哉¶
　　　論漢三更　　　　　　　　馬端臨¶
按漢書如淳注言更有三品切詳其說卒更者正身供¶
正役也踐更者以錢雇直所直者内地其役一月其錢¶
則不行者自以雇代行者過更者亦以錢雇直所直者¶
<pb:KR3k0043_WYG_114-32a>¶
邊疆其役三日其錢則不行者輸之縣官縣官以給代¶
行者但所謂一歳而更者恐是併徃回行程言之逺戍¶
且以兩月為行程則毎歳當役者十月如是踐更則是¶
一人替九人之役如是過更則是一人替九十九人之¶
役夫戍邊重事而百人之中行者纔一人則兵之在戍¶
者毋㡬矣然晁錯傳明言逺方之卒守塞一歳而更則¶
似明立此法非是併行程及雇募而言(一嵗是併行程/與雇募通言之)¶
(乃如淳/註說)殊與三日之說背馳竊意一嵗而更是秦以此¶
<pb:KR3k0043_WYG_114-32b>¶
待謫戍者本非正法及其窮兵黷武則雖無罪者及元¶
係復除者皆調發之而儕之謫戍(士謫科所謂吏有謫/者罪人也所謂賈人)¶
(贅壻及有市籍者皆無罪之/人也閭左者已復除之人也)漢初亦遵其法後來乃著¶
令有罪者乃戍邊一歳而凡民之當戍者不過三日若¶
不願行者則聽其出錢縣官以給戍者為過更之法耳¶
　　　東漢州兵　　　　　　　　陳傅良¶
光武中興以幽冀并州兵克定天下始於黎陽立營領¶
騎常千人以謁者監之號黎陽兵而京師南北軍如故¶
<pb:KR3k0043_WYG_114-33a>¶
北軍省中壘胡騎虎賁三校止為五營謂之五營校士¶
置北軍中候監之領於大將軍光禄勲省户騎車凡三¶
將及羽林令衞尉省旅賁衞士領於太尉建武六年始¶
罷郡國都尉并職太守無都試之役唯京師肄兵如故¶
明年罷天下輕車騎士材官樓船及軍假吏盡還民伍¶
唯更賦九年省闗都尉十三年罷左右將軍二十三年¶
罷諸邊郡亭侯吏卒時光武乆在兵間厭武事且知天¶
下疲耗思欲息肩文書調度一切務從簡寡由是内省¶
<pb:KR3k0043_WYG_114-33b>¶
營衛之士外罷尉候之職又自西都之季都肄或以為¶
惡韓延壽始以試士僣擬不道誅而翟義之反王莽隗¶
囂之劫更始李通之勸光武皆以秋試因勒車騎誅守¶
長號令起事光武懲之遂罷不講自是漢兵法始大變¶
壊善乎應劭論之曰天生五材誰能罷兵自郡國罷材¶
官騎士之後官無警備實啓冦心一方有難三面救之¶
發兵雷震一切取辦黔首囂然不及講其射御用其戒¶
警一旦驅之以即強敵猶鳩雀捕鷹鸇豚魚弋豺虎是¶
<pb:KR3k0043_WYG_114-34a>¶
以毎戰常負王師不振張角蕩揺八州並發牧守梟裂¶
流血成川爾乃逺徴三邊殊俗之兵非我族類忿鷙縱¶
横多僵良善以為己功不教而戰是謂弃之迹其禍敗¶
豈虚乎哉然終建武之世己不能守正前法罷尉省校¶
輒復臨時補置而邊郡亦徃徃置尉明帝之初以為野¶
無風塵乃悉罷沿邊屯兵其後北胡有變則復置度遼¶
營南蠻或叛則置象林兵𦍑犯三輔則置長安雍丘二¶
尉鮮卑冦居庸則置漁陽營其後又盗賊沿邊縁海稍¶
<pb:KR3k0043_WYG_114-34b>¶
稍増兵而扶風漢陽三百塢魏郡常山六百一十六塢¶
屯置多矣始募死罪繫獄囚出戍聽從妻子自占邊縣¶
以為常自後徃徃五營緹騎營陽虎牙之士迭出征戍¶
初漢氏畧循周畿之制訖於西京都兵無過一再出自¶
中興郡兵不練而南三軍交警於境安順以來竇憲三¶
將以擊胡劉尚鄧隲任尚朱寵馬賢張喬六七將以禦¶
羗而鮮卑之冦南單于之變亦數移屯連年暴露由是¶
王旅無復鎮衛之職而犇命四方之不暇又方募為䧟¶
<pb:KR3k0043_WYG_114-35a>¶
陣徴為積射誘為義從大畧建立名號皇甫規所謂列¶
屯坐食之兵衆矣卒於中官之誅結援外將故夫漢之¶
禍光武之銷兵也至安帝永初間募入錢榖得為虎賁¶
羽林緹騎營士而營衞之選亦輕當是時邊郡守禦之¶
兵不精内郡五衞之備不修諸羗轉盛二千石守令並¶
無守戰意皆爭徙避冦於是徴兵㑹衆動揺數州増賦¶
借奉費八千餘億暴露師徒連年而無所勝至於順帝¶
始令郡舉五人教習射御然而皆憚逺役而郡兵始叛¶
<pb:KR3k0043_WYG_114-35b>¶
矣古人調兵各從其方之便髙宗伐楚蓋裒荆旅武王¶
克商實用西土至於征徐以魯追貊以韓平淮以江漢¶
齊桓東討陳濤唯及江黄北入山戎亦因燕衆蓋猶有¶
節制者自晉文城濮之役以秦師從諸侯力征唯黨是¶
與無復先王之舊矣漢氏獨得古意役民以法大帥征¶
師其備胡則上郡隴西北地事越則㑹稽豫章擊朝鮮¶
則齊遼東開西南夷則巴蜀移兵赴逺不過一再自東¶
都兵不能繼然後盗起一方而羽檄被於三邊民不堪¶
<pb:KR3k0043_WYG_114-36a>¶
命至於背叛此興兖豫四州之卒擊象林萬里之蠻李¶
固所以憤惋也雖段熲以歩騎五千費用四十四萬億¶
凡一年百八十戰𦍑冦畧定黄巾遂作所在盗賊不可¶
勝數朝廷不能討於是置八闗都尉十三州牧西園八¶
校尉以小黄門蹇碩統之雖大將軍亦屬焉帝亦自留¶
心戎事乃大發四方兵講武於平樂觀躬擐甲介馬稱¶
無上將軍三代而上兵權&ZX-1117e8;主有扈之師六事咸在牧¶
野之戰三卿同出書稱太保命仲桓南宫毛俾爰齊侯¶
<pb:KR3k0043_WYG_114-36b>¶
吕伋以二干戈虎賁百人逆子釗而常武詩亦曰王命¶
卿士南仲太祖太師皇父整我六師王謂尹氏命程伯¶
休父左右陳行戒我師旅且太保相也非南宫毛之使¶
不能專令兵師齊侯將也非太保之命不敢擅興禁旅¶
夫以二兵百士而二三大臣叅互職掌至於皇父整師¶
尹氏播令程父出征則兵無専將將無重權大畧可攷¶
是以兵滿天下居然無患迨及叔季司馬世官爰以命¶
氏至諸侯更霸大夫藏甲孔子作春秋凡書帥師譏専¶
<pb:KR3k0043_WYG_114-37a>¶
臣也自後兵多常聚帥多世守文武異途將相爭長呉¶
起與田文論功而廉頗之賢恥居藺卿之下兵之所在¶
權實歸之是時以在外則外重在内則内重漢氏兵制¶
庻幾乎古南北二軍不能兼屬而握兵之臣輒重於時¶
太尉相國列為三公城門領兵得如五府是故諸臣謀¶
難必先監軍平勃交驩勢不相下孝文入繼大統不俟¶
移日奪絳侯之柄歸代邸之臣蓋忌之也武帝留意邊¶
功増設營校卒置大司馬官尊寵將帥以冠諸軍大臣¶
<pb:KR3k0043_WYG_114-37b>¶
之權尤偏重於將矣託孤霍光丞相不與而霍光親戚¶
分典兵衛如范明友鄧廣漢之屬徃徃諸奴視相府無¶
有也宣帝不堪至赤其族惜乎亦出一切矯枉之計悉¶
易諸屯付之所親許史子弟權臣稍削而宦官外戚始¶
用矣厥後董賢王鳯代為元戎以基王莽簒奪之禍光¶
武中興益創前事内省校士外罷郡兵欲以銷患而蕩¶
無良法當時滎陽不過千騎公掾監領超遷牧守其任¶
不輕自後令下房帷政歸臺閣更相傾爭然五營畏服¶
<pb:KR3k0043_WYG_114-38a>¶
中人公卿就戮為之掃地何進袁紹不勝其忿於是内¶
置園校陽尊黄門外重州牧實召邊將門䜿雖剪而董¶
卓之禍以成義軍四起郡牧爭政漢遂三分由此觀之¶
外内輕重一係於兵古之制為不可易矣¶
　　　論後魏銷兵　　　　　　　馬端臨¶
按先儒因髙歡之言以為當時不能伸張彞之寃酷殱¶
羽林之驕横可以見魏政之不綱然愚嘗考之拓䟦氏¶
起自雲朔據有中原兵戎乃其所以為國也羽林虎賁¶
<pb:KR3k0043_WYG_114-38b>¶
則宿衛之兵六鎮將卒則禦侮之兵徃徃皆代北部落¶
之苗裔其初藉之以横行中國者(孝文詔軍士自代來/者皆以為羽林虎賁)¶
自孝文定鼎伊洛務欲以夏變夷遂至矯枉過正崇文¶
鄙武六鎮兵卒多擯抑之有同奴𨽻邊任浸輕裔夷内¶
侮魏之衰弱實肇於此任城廣陽二王之言可見當時¶
為國逺慮者正當少遵創造之規優假介胄之士以救¶
其偏而彞復欲排抑武人不豫清品且當時幼主尸位¶
政出房闥選舉無章賢否混雜所謂清品豈皆佳士而¶
<pb:KR3k0043_WYG_114-39a>¶
獨欲擯羽林虎賁使不得預乎軍士賊殺大臣而不能¶
討紀綱隳矣然彞父子謀之不臧固有以取死也¶
　¶
　¶
　¶
　¶
　¶
　¶
<pb:KR3k0043_WYG_114-39b>¶
　¶
　¶
　¶
　¶
　¶
　¶
　¶
　稗編卷一百十四¶
