# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.402637
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十五
<pb:KR3k0043_WYG_115-1a>¶
欽定四庫全書¶
　稗編卷一百十五　　　　眀　唐順之　撰¶
　　兵二¶
　　　唐兵制　　　　　　　　　歐陽脩¶
古之有天下國家者其興亡治亂未始不以徳而自戰¶
國秦漢以来鮮不以兵夫兵豈非重事哉然其因時制¶
變以茍利趍便至於無所不為而考其法制雖可用於¶
一時而不足施於後世者多矣惟唐立府兵之制頗有¶
<pb:KR3k0043_WYG_115-1b>¶
足稱焉葢古者兵法起於井田自周衰王制壊而不復¶
至於府兵始一寓之於農其居處教養畜材待事動作¶
休息皆有節目雖不能盡合古法葢得其大意焉此髙¶
祖太宗之所以盛也至其後世子孫驕弱不能謹守屢¶
變其制夫置兵所以止亂及其弊也適足為亂又其甚¶
也至困天下以養亂而遂至於亡焉葢唐有天下三百¶
餘年而兵之大勢三變其始盛時有府兵府兵後廢而¶
為彍騎彍騎又廢而方鎮之兵盛矣及其末也彊兵悍¶
<pb:KR3k0043_WYG_115-2a>¶
將分布天下而天子亦自置兵於京師曰禁軍其後天¶
子弱方鎮彊而唐遂以亡滅者措置之勢使然也若乃¶
將率營陣車旗器械征防守衛凡兵之事不可以悉紀¶
紀其廢置得失終始治亂興滅之迹以為後世戒云府¶
兵之制起自西魏後周而備於隋唐興因之自髙祖初¶
起開大將軍府以建成為左領大都督領左三軍燉煌¶
公為右領大都督領右三軍元吉統中軍發自太原有¶
兵三萬人及諸起義以相屬與降羣盜得兵二十萬武¶
<pb:KR3k0043_WYG_115-2b>¶
徳初始置軍府以驃騎車騎兩將軍府領之析闗中為¶
十二道以萬年道為參旗軍長安道為鼓旗軍富平道¶
為𤣥戈軍醴泉道為井錢軍同州道為羽林軍華州道¶
為騎官軍寧州道為折威軍岐州道為平道軍豳州道¶
為招揺軍西麟州道為苑游軍涇州道為天紀軍宜州¶
道為天節軍軍置將副各一人以督耕戰以車騎府統¶
之六年以天下既定遂廢十二軍改驃騎曰統軍車騎¶
曰别將居嵗餘十二軍復而軍置將軍一人軍有坊置¶
<pb:KR3k0043_WYG_115-3a>¶
主一人以檢察户口勸課農桑太宗貞觀十年更號統¶
軍為折衝都尉别將為果毅都尉諸府總曰折衝府凡¶
天下十道置府六百三十四皆有名號而闗内二百六¶
十有一皆以𨽻諸衛凡府三等兵千二百人為上千人¶
為中八百人為下府置折衝都尉一人左右果毅都尉¶
各一人長史兵曹别將各一人校尉六人士以三百人¶
為團團有校尉五十人為隊隊有正十人為火火有長¶
火備六䭾馬凡火具烏布幕鐡馬盂布槽鍤钁鑿碓筐¶
<pb:KR3k0043_WYG_115-3b>¶
斧鉗鋸皆一甲牀二鎌二隊具火鑚一胷馬繩一首羈¶
足絆皆三人具弓一矢三十胡祿横刀礪石大觽氊帽¶
氊裝行縢皆一麥飯九斗米二斗皆自備并其介胄戎¶
具藏於庫有所征行則視其入而出給之其番上宿衛¶
者惟給弓矢横刀而已凡民年二十為兵六十而免其¶
能騎而射者為越騎其餘為歩兵武騎排䂎手歩射每¶
嵗季冬閱武因縱獵獲各入其人其𨽻於衛也左右衛¶
皆領六十府諸衛領五十至四十其餘以𨽻東宫六率¶
<pb:KR3k0043_WYG_115-4a>¶
凡發府兵皆下符契州刺史與折衝勘契乃發若全府¶
發則折衝都尉以下皆行不盡則果毅行少則别將行¶
當給馬者官予其直市之每疋予錢二萬五千刺史折¶
衝果毅歳閱不任戰事者鬻之以其錢更市不足則一¶
府共足之凡當宿衛者番上兵部以逺近給番五百里¶
為五番千里七番一千五百里八番二千里十番外為¶
十二番皆一月上若間留直衛者五百里為七番千里¶
八番二千里十番外為十二番亦月上𤣥宗開元六年¶
<pb:KR3k0043_WYG_115-4b>¶
始詔折衝府兵每六嵗一簡自髙宗武后時天下久不¶
用兵府兵之法寖壊番役更代多不以時衛士稍稍亡¶
匿至是益耗散宿衛不能給宰相張說乃請一切募士¶
宿衛十一年取京兆蒲同岐華府兵及白丁而益以潞¶
州長從兵共十二萬號長從宿衛嵗二番命尚書左丞¶
蕭嵩與州吏共選之眀年更號曰彍騎又詔諸州府馬¶
闕官私共補之今兵貧難致乃給以監牧馬然自是諸¶
府士益多不補折衝將又積嵗不得遷士人皆恥為之¶
<pb:KR3k0043_WYG_115-5a>¶
十三年始以彍騎分𨽻十二衛總十二萬為六番每衛¶
萬人京兆彍騎六萬六千華州六千同州九千蒲州萬¶
二千三百絳州三千六百晉州千五百岐州六千河南¶
府三千陕號汝鄭懐汴六州各六百内弩手六千其制¶
皆擇下户白丁宗丁品子彊壯五尺七尺以上不足則¶
兼以戸八等五尺以上皆免征鎮賦役為四籍兵部及¶
州縣衛分掌之又擇材勇者為番頭頗習弩射又有羽¶
林軍飛騎亦習弩凡伏逺弩自能㢮張縱矢三百歩四¶
<pb:KR3k0043_WYG_115-5b>¶
發而二中擘張弩二百三十歩四發而二中角弓弩二¶
百歩四發而三中單弓弩百六十歩四發而二中皆為¶
及第諸軍皆近營為堋士有便習者教試之及第者有¶
賞自天寳以後彍騎之法又稍變廢士皆失拊循八載¶
折衝諸府至無兵可交李林甫遂請停上下魚書其後¶
徒有兵額官吏而戎器䭾馬鍋幕糗糧並廢矣故時府¶
人目番上宿衛者曰侍官言侍衛天子至是衛佐悉以¶
假人為童奴京師人恥之至相罵辱必曰侍官而六軍¶
<pb:KR3k0043_WYG_115-6a>¶
宿衛皆市人富者販繒綵食梁肉壯者為角觝㧞河翹¶
木扛鐡之戯及祿山反皆不能受甲矣初府兵之置居¶
無事時耕於野其番上者宿衛京師而已若四方有事¶
則命將以出事解輒罷兵散于府將歸于朝故士不失¶
業而將帥無握兵之重所以防㣲漸絶禍亂之萌也及¶
府兵法壊而方鎮盛武夫悍將雖無事時據要險専方¶
靣既有其土地又有其人民又有其甲兵又有其財賦¶
以布列天下然則方鎮不得不彊京師不得不弱故曰¶
<pb:KR3k0043_WYG_115-6b>¶
措置之勢使然者以此也夫所謂方鎮者節度使之兵¶
也原其始起於邊將之屯防者唐初兵之戍邊者大曰¶
軍小曰守捉曰城曰鎮而總之者曰道平盧范陽河東¶
闗内河西北庭安西隴右劎南嶺南江南河南凡十道¶
以總天下控扼此自武徳至天寶以前邊防之制其軍¶
城鎮守捉皆有使而道有大將一人曰大總管已而更¶
曰大都督至太宗時行軍征討曰大總管在其本道曰¶
大都督自髙宗永徽以後都督帯使持節者始謂之節¶
<pb:KR3k0043_WYG_115-7a>¶
度使然猶未以名官景雲二年以賀㧞延嗣為涼州都¶
督河西節度使自此而後接乎開元朔方隴右河東河¶
西諸鎮皆置節度使及范陽節度使安祿山反犯京師¶
天子之兵弱不能抗遂陷兩京肅宗起靈武而諸鎮之¶
兵共起誅賊其後祿山子慶緒及史思明父子繼起中¶
國大亂肅宗命李光弼等討之號九節度之師久之大¶
盗既滅而武夫戰卒以功起行陣列為侯王者皆除節¶
度使由是方鎮相望於内地大者連州十餘小者猶兼¶
<pb:KR3k0043_WYG_115-7b>¶
三四故兵驕則逐帥帥彊則叛上或父死子握其兵而¶
不肯代或取捨由於士卒往往自擇將吏號為留後以¶
邀命於朝天子顧力不能制則忍恥含垢因而撫之謂¶
之姑息之政葢姑息起於兵驕兵驕由於方鎮姑息愈¶
甚而兵將俱愈驕由是號令自出以相侵擊虜其將帥¶
并其土地天子熟視不知所為反為和解之莫肯聽命¶
始時為朝廷患者號河朔三鎮及其末朱全忠以梁兵¶
李克用以晉兵更犯京師而李茂貞韓建近據岐華妄¶
<pb:KR3k0043_WYG_115-8a>¶
一喜怒兵已至於國門天子為殺大臣罪已悔過然後¶
去及昭宗用崔𦙍召梁兵以誅宦官而刧天子奔岐梁¶
兵圍之逾年當此之時天下之兵無復勤王者嚮之所¶
謂三鎮者徒能始禍而已其他大鎮南則吳浙荆湖閩¶
廣西則岐蜀北則燕晉而梁盜據其中自國門以外皆¶
分裂於方鎮矣故兵之始重於外也土地民賦非天子¶
有既其盛也號令征伐非其有又其甚也至無尺土而¶
不能庇其妻子宗族遂以亡滅語曰兵猶火也弗戢將¶
<pb:KR3k0043_WYG_115-8b>¶
自焚夫惡危亂而欲安全者庸君常主之能知至於措¶
置之失則所謂困天下以養亂也唐之置兵既外柄以¶
授人而末大本小方區區自為悍衛之計可不哀哉夫¶
所謂天子禁軍者南北衙兵也南衙諸衛兵是也北衙¶
者禁軍也初髙祖以義兵起太原已定天下悉罷遣歸¶
其願留宿衛者三萬人髙祖以渭北白渠旁民棄腴田¶
分給之號元從禁軍後老不任事以其子弟代謂之父¶
子軍及貞觀初太宗擇善射者百人為二番於北門長¶
<pb:KR3k0043_WYG_115-9a>¶
上曰百騎以從田獵又置北衙七營選材力驍壯月以¶
一營番上十二年始置左右屯營於𤣥武門領以諸衛¶
將軍號飛騎復擇馬射為百騎衣五色袍乘六閑駁馬¶
虎皮韉為游幸翊衛髙宗龍朔二年始取府兵越騎歩¶
射置左右羽林軍大朝㑹則執仗以衛階陛行幸則夹¶
馳道為内仗武后改百騎曰千騎睿宗又改千騎曰萬¶
騎分左右營及𤣥宗以萬騎平韋氏改為左右龍武軍¶
皆用唐初功臣子弟制若宿衛兵是時良家子避征戍¶
<pb:KR3k0043_WYG_115-9b>¶
者亦皆納資𨽻軍分日更上如羽林開元十二年詔左¶
右羽林軍飛騎闕取京旁州府士以戸部印印其臂為¶
一籍羽林兵部分掌之末年禁兵寖耗及祿山反天子¶
西駕禁軍從者裁千人肅宗赴靈武士不滿百及即位¶
稍復召補北軍至徳二載置左右神武軍補元從扈從¶
官子弟不足則取他色帯品者同四軍亦曰神武天騎¶
制如羽林總曰北衙六軍又擇便騎射者置衙前射生¶
手千人亦曰供奉射生官又曰殿前射生手分左右廂¶
<pb:KR3k0043_WYG_115-10a>¶
總號曰左右英武軍乾元元年李輔國用事請選羽林¶
騎士五百徼廵李揆曰漢以南北軍相制故周勃以北¶
軍安劉氏朝廷置南北衙文武區列以相察伺今用羽¶
林代金吾警忽有非常何以制之遂罷上元中以北衙¶
軍使衛伯玉為神䇿軍節度使鎮陕州中使魚朝恩為¶
觀軍容使監其軍初哥舒翰破吐蕃臨洮西之磨環川¶
即其地置神䇿軍以成如璆為軍使及安祿山反如璆¶
以伯玉將兵千人赴難伯玉與朝恩皆屯於陕時邊土¶
<pb:KR3k0043_WYG_115-10b>¶
陷蹙神䇿故地淪没即詔伯玉所部兵號神䇿軍以伯¶
玉為節度使與陕州節度使郭英乂皆鎮陕其後伯玉¶
罷以英乂兼神策軍節度英乂入為僕射軍遂統於觀¶
軍容使代宗即位以射生軍入禁中清難皆賜名寶應¶
功臣故射生軍又號寶應軍廣徳元年代宗避吐蕃幸¶
陕朝恩舉在陕兵與神䇿軍迎扈悉號神䇿軍天子幸¶
其營及京師平朝恩遂以軍歸禁中自將之然尚未與¶
北軍齒也永泰元年吐蕃復入寇朝恩又以神䇿軍屯¶
<pb:KR3k0043_WYG_115-11a>¶
苑中自是寖盛分為左右廂勢居北軍右遂為天子禁¶
軍非他軍比朝恩乃以觀軍容宣慰處置使知神䇿軍¶
兵馬使大厯四年請以京兆之好畤鳳翔之麟㳺普潤¶
皆𨽻神䇿軍明年復以興平武功扶風天興𨽻之朝廷¶
不能遏又用愛將劉希暹為神䇿虞候主不法遂置北¶
軍獄募坊市不逞誣捕大姓没産為賞至有選舉旅寓¶
而挟厚資多横死者朝恩得罪死以希暹代為神䇿軍¶
使是嵗希暹復得罪以朝恩舊校王駕鶴代將十數嵗¶
<pb:KR3k0043_WYG_115-11b>¶
徳宗即位以白志貞代之是時神䇿兵雖處内而多以¶
禆將將兵征伐往往有功及李希烈反河北盗且起數¶
出禁軍征伐神䇿之士多鬭死者建中四年下詔募兵¶
以志貞為使蒐補峻切郭子儀之壻端王傳吳仲孺殖¶
資累巨萬以國家有急不自安請以子率奴馬從軍徳¶
宗喜甚為官其子五品志貞乃請節度都團練觀察使¶
與世嘗任者家皆出子弟馬奴裝鎧助征授官如仲儒¶
子於是豪富家縁為幸而貧者苦之神䇿兵既發殆盡¶
<pb:KR3k0043_WYG_115-12a>¶
志貞隂以市人補之名𨽻籍而身居市肆及涇卒潰變¶
皆戢伏不出帝遂出奔初段秀實見禁兵寡弱不足備¶
非常上疏曰天子萬乗諸侯千大夫百葢以大制小十¶
制一也尊君卑臣彊幹弱枝之道今外有不廷之虜内¶
有梗命之臣而禁兵不精其數削少後有猝故何以待¶
之猛虎所以百獸畏者爪牙也爪牙廢則孤豚特犬悉¶
能為敵願少留意至是方以秀實言為然及志貞等流¶
貶神䇿都虞候李晟與其軍之他將皆自飛狐道西兵¶
<pb:KR3k0043_WYG_115-12b>¶
赴難遂為神䇿行營節度屯渭北軍遂振貞元二年改¶
神䇿左右廂為左右神䇿軍特置監句當左右神䇿軍¶
以寵中官而益置大將軍以下又改殿前射生左右廂¶
曰殿前左右射生軍亦置大將軍以下三年詔射生神¶
䇿六軍將士府縣以事辦治先奏乃移軍勿輙逮捕京¶
兆尹鄭叔則建言京師輕猾所聚慝作不常俟奏報將¶
失罪人請非昬田皆以時捕乃可之俄改殿前左右射¶
生軍曰左右神威軍置監左右神威軍使自肅宗後北¶
<pb:KR3k0043_WYG_115-13a>¶
軍増置威武長興等軍名類頗多而廢置不一惟羽林¶
龍武神武神䇿神威最盛總曰左右十軍矣其後京畿¶
之西多以神䇿軍鎮之皆有屯營軍司之人散處甸内¶
皆恃勢凌暴民間苦之自徳宗幸梁還以神䇿兵有勞¶
皆號興元元從奉天定難功臣恕死罪中書御史府兵¶
部乃不能嵗比其籍京兆又不敢總舉名實三輔人假¶
比於軍一牒至十數長安姦人多寓占兩軍身不宿衛¶
以錢代行謂之納課户益肆為暴吏稍禁之輙先得罪¶
<pb:KR3k0043_WYG_115-13b>¶
故當時京尹縣令皆為之歛屈京兆尹楊於陵請置挟¶
名敕五丁許二丁居軍餘差以條限繇是豪彊少畏十¶
二年以宦官竇文場為左神䇿軍䕶軍中尉霍仙鳴為¶
右神䇿軍䕶軍中尉張尚進為右神威軍中䕶軍焦希¶
望為左神威軍中䕶軍䕶軍中尉中䕶軍皆古官帝既¶
以禁衛假宦官又以此寵之十四年又詔左右神䇿置¶
統軍以崇親衛如六軍時邊兵衣饟多不贍而戍卒屯¶
防藥茗蔬醬之給最厚諸將務為詭辭請遥𨽻神䇿軍¶
<pb:KR3k0043_WYG_115-14a>¶
廪賜遂贏舊三倍繇是塞上往往稱神䇿行營皆内統¶
於中人矣其軍乃至十五萬故事京城諸司使府縣皆¶
季以御史巡囚後以北軍地宻未嘗至十九年監察御¶
史崔薳不知近事遂入右神䇿中尉奏之帝怒杖薳四¶
十流崖州順宗即位王叔文用事欲取神䇿兵柄乃用¶
故將范希朝為左右神䇿京西諸城鎮行營兵馬節度¶
使以奪宦者權而不克元和二年廢神威軍以其兵騎¶
分𨽻左右神䇿軍及僖宗幸蜀田令孜募神䇿新軍為¶
<pb:KR3k0043_WYG_115-14b>¶
五十四都離為十軍令孜自為左右神䇿十軍兼十二¶
衛觀軍容使以左右神䇿大將軍為左右神䇿諸都指¶
揮使諸都又領以都將亦曰都頭景福二年昭宗以藩¶
臣䟦扈天子孤弱議以宗室典禁兵及伐李茂貞乃用¶
嗣覃王允為京西招討使神䇿諸都指揮使李鐬副之¶
悉發五十四軍屯興平已而兵自潰茂貞逼京師昭宗¶
為斬神䇿中尉西門重遂李周謹乃引去乾寧元年王¶
行瑜韓建及茂貞連兵犯闕天子又殺宰相韋昭度李¶
<pb:KR3k0043_WYG_115-15a>¶
磎乃去太原李克用以其兵伐行瑜等同州節度使王¶
行實入迫神䇿中尉駱全驩劉景宣請天子幸邠州全¶
驩景宣繼晟與行實縱火東市帝御承天門敕諸王率¶
禁軍扞之捧日都頭李筠以其軍衛樓下茂貞將閻圭¶
攻筠矢及樓扉帝乃與親王公主幸筠軍出幸莎城石¶
門詔諸王閱親軍收拾神䇿亡散得數萬益置安聖捧¶
宸保寧安化軍曰殿後四軍嗣覃王允將之三年茂貞¶
再犯闕嗣覃王允戰敗昭宗幸華州明年韓建畏諸王¶
<pb:KR3k0043_WYG_115-15b>¶
有兵請皆歸十六宅留殿後兵三十人為控鶴排馬官¶
𨽻飛龍坊餘悉散之且列甲圍行宫於是四軍二萬餘¶
人皆罷又請諸都頭李筠帝恐為斬於大雲橋俄遂殺¶
十一王及還長安左右神䇿軍復稍置之以六千人為¶
定是嵗左右神䇿中尉劉季述王仲先以其兵千人廢¶
帝幽之季述等誅已而昭宗召朱全忠兵入誅宦官宦¶
官覺刧天子幸鳳翔全忠圍之嵗餘天子乃誅中尉韓¶
全誨張𢎞彦等二十餘人以解梁兵乃還長安於是悉¶
<pb:KR3k0043_WYG_115-16a>¶
誅宦官而神䇿左右軍繇此廢矣諸司悉歸尚書省郎¶
官兩軍兵皆𨽻六軍而以崔𦙍判六軍十二衛事六軍¶
者左右龍武神武羽林其名存而已自是軍司以宰相¶
領及全忠歸留歩騎萬人屯故兩軍以子友倫為左右¶
軍宿衛都指揮使禁衛皆汴卒崔𦙍乃奏六軍名存而¶
兵亡非所以壯京師軍皆置歩軍四將騎軍一將歩將¶
皆兵二百五十人騎將皆百人總六千六百人番上如¶
故事乃令六軍諸衛副使京兆尹鄭元規立格募兵於¶
<pb:KR3k0043_WYG_115-16b>¶
市而全忠隂以汴人應之𦙍死以宰相裴樞判左三軍¶
獨孤損判右三軍向所募士悉散去全忠亦兼判左右¶
六軍十二衛及東遷唯小黄門打毬供奉十數人内園¶
小兒五百人從至糓水又盡屠之易以汴人於是天子¶
無一人之衛昭宗遇弑唐乃亡¶
　　　原十六衛　　　　　　　　杜　牧¶
國家始踵隋制開十六衛署守分部夹峙禁省厥初歴¶
今未始替削然自今觀之設官言無謂者其十六衛乎¶
<pb:KR3k0043_WYG_115-17a>¶
本原事跡其實天下之大命也始自貞觀中既武遂文¶
内以十六衛畜養武臣(褒公鄂公之徒/並為諸衛將軍)外開折衝果毅¶
府五百七十四以儲兵伍或有不幸方二三千里為寇¶
土數十百萬人為寇兵蠻夷戎狄踐踏四作此時戎臣¶
當提兵居外至如天下平一暴勃消削單車一符將命¶
四走莫不信順此時戎臣當提兵居内當其居内也官¶
為將軍綬有朱紫章有金銀千百騎趍奉朝謁第觀車¶
馬歌兒舞女念功賞勞出於曲賜所部之兵散舎諸府¶
<pb:KR3k0043_WYG_115-17b>¶
上府不越一千二百人(五百七十四府/凡有四十萬人)三時耕稼襏襫¶
耞耒一時治武騎劍兵矢裨衛以課父兄相言不得業¶
他籍藏將府伍散田畝力解勢披人人自愛雖有蚩尤¶
為帥雅亦不可使之為亂耳及其居外也縁部之兵被¶
檄乃来受命於朝不見妻子斧鉞在前爵賞在後以首¶
争首以力搏力飄暴交捽豈暇異略雖有蚩尤為帥雅¶
亦無能為叛也自貞觀至于開元末百三十年間戎臣¶
兵伍未始逆簒此聖人所能柄統輕重制障表裏聖算¶
<pb:KR3k0043_WYG_115-18a>¶
神術也至于開元末愚儒奏章曰天下文勝矣請罷府¶
兵詔曰可武夫奏章曰天下力强矣請搏四夷詔曰可¶
於是府兵内剷邊兵外作戎臣兵伍湍奔矢往内無一¶
人矣起遼走蜀繚絡萬里事五强寇(奚契丹吐蕃/雲南大石國)十餘¶
年中亡百萬人尾大中乾成燕偏重而天下掀然根燼¶
萌燃七聖旰食求欲除之且不能也由此觀之戎臣兵¶
伍豈可一日使出落鈐鍵哉然為國者不能無也居外¶
則叛(韓黥七國近者/祿山僕固是也)居内則簒(卓莾曹馬/已下是也)使外不叛内¶
<pb:KR3k0043_WYG_115-18b>¶
不簒兵不離伍無自焚之患將保頸領無烹狗之論古¶
今已還法術最長其置府立衛乎近代以来於其將也¶
弊復為甚也人囂曰廷詔命將矣名出視之率市兒軰¶
葢多賂金玉負倚幽隂折劵交貨所能也絶不識父兄¶
禮義之教復無慷慨感槩之氣百城千里一朝得之其¶
强傑愎㪍者則撓削法制不使縛已斬族忠良不使違¶
己力一勢便罔不為寇其隂泥巧狡者亦能家算口歛¶
委於邪倖由卿市公去郡得都四履所治指為别館或¶
<pb:KR3k0043_WYG_115-19a>¶
一夫不幸而夀則戛割生人略市天下是以天下每毎¶
兵亂湧溢齊人乾耗鄉黨風俗淫窳衰薄教化恩澤擁¶
抑不下召来災沴被及牛馬嗟乎自愚而知之人其盡¶
知之乎且武者任誅如天時有秋文者任治如天時有¶
春是天不能倒春秋是豪傑不能總文武是此軰受鉞¶
誅暴乎曰於是乎在某人行教乎曰於是乎在欲禍蠧¶
不作者未之有也伏惟文皇帝十六衛之設誰復而原¶
其實天下之大命也故作原十六衛¶
<pb:KR3k0043_WYG_115-19b>¶
　　　宋兵制　　　　　　　　　兩朝國史¶
自唐中葉後營兵在諸鎮每防秋征行大則節將自往¶
小則列校董之禁衛雖設而皆非精練藩鎮强者得以¶
専土叛渙河北兵最强故聲教不能及然屯營之處頗¶
雜耕戰僖昭間征討不息師人疲苦多亡命者梁祖患¶
之乃令諸軍悉黵靣為字以識軍號訖今遵其制五代¶
以来境蹙兵少然習用為常亦有近藩之地更迭戍守¶
者然方鎮列校勢位差損周顯徳後克淮甸有東南之¶
<pb:KR3k0043_WYG_115-20a>¶
漕京師倉廪稍實得以聚兵為强幹之術宋太祖太宗¶
以雄略英武平一海内懲累朝藩鎮䟦扈盡收兵於京¶
師于時天下山澤之利悉入于官帑庾充牣得以贍給¶
而備時使其邊防外藩鎮須兵屯守者自京而遣故有¶
駐泊屯駐之名其京畿諸州便運路者則有就糧兵焉許¶
挈家屬以往及本州兵皆更迭屯駐代還即復舊所舊¶
制除軍衛外諸州兵上從節鎮及本軍之號自唐末稍¶
増其羙名至國朝初平偽國合併所得兵别為軍額其¶
<pb:KR3k0043_WYG_115-20b>¶
願歸農者解其籍或給以土田其後或新經料簡或團¶
併有餘則或特創名或因舊額増指揮之數而無常焉¶
凡召募兵者所在設旗給賞長吏都監専視之遣吏部¶
送闕下至則軍頭司覆驗等第引對便坐𨽻諸軍其自¶
下軍而升入上軍者自上軍而入諸班直者皆臨軒親¶
閱每上軍遣戍皆本司整比軍頭司引對便殿給以裝¶
錢代還亦入見犒以飲食㨂㧞精銳升補之或退其疲¶
老者凡大祀有賞給毎嵗寒食端午冬至各有特支戍¶
<pb:KR3k0043_WYG_115-21a>¶
邊每季又加給銀鞋環慶縁邊艱於爨給者又有薪水¶
錢其役兵勞苦者或季給錢或川廣而代還者别給裝¶
錢川廣逓補卒或給時服錢履凡出外率有口糧¶
　　　請嵗入以定兵額　　　　　韓　琦¶
嘉祐七年宰相韓琦言祖宗以兵定天下凡有征戍則¶
募置事已則併故兵日精而用不廣今二邊雖號通好¶
而西北屯邊之兵常若待敵之至故竭天下之力而不¶
能給不於此時先慮而預備之一旦邊陲用兵水旱相¶
<pb:KR3k0043_WYG_115-21b>¶
繼卒起而圖之不可及矣又三路就糧之兵雖勇勁服¶
習然邊儲貴踊常苦難贍若其數過多復有尾大不掉¶
之患京師之兵雖雜且少精然漕於東西廣而易供設¶
其數多得强幹弱枝之勢祖宗時就糧之兵不甚多邊¶
陲有事則以京師兵益之其慮深而其費鮮願詔樞宻¶
院同三司量河北陕西河東及三司𣙜貨務嵗入金帛¶
之數約可贍京師及三路兵馬幾何然後以可贍之數¶
立為定額額足罷募闕即増補額外數已盡而營畸零¶
<pb:KR3k0043_WYG_115-22a>¶
則省併之既見定額則可以定其路馬歩軍一營以若干¶
為額仍請覈見開寶至道天禧慶厯中外兵馬之數葢¶
開寶至道之兵太祖太宗以之定天下服四方也天禧¶
之兵真宗所以守成備預也慶厯之兵西師後増置之¶
數也以祖宗之兵視今數之多少則精冗易判裁制無¶
疑矣於是詔中書樞宻院同議樞宻院奏開寶之籍總¶
三十七萬八千而禁軍馬歩十九萬三千至道之籍總¶
六十六萬六千而禁軍馬歩三十五萬八千天禧之籍¶
<pb:KR3k0043_WYG_115-22b>¶
總九十一萬二千而禁軍馬歩四十三萬二千慶厯之¶
籍總一百二十五萬九千而禁軍馬歩八十二萬六千¶
視前所募兵寖多自是稍加裁制以為定額¶
　　　軍政　　　　　　　　　　林　駉¶
甚矣軍政不可一日廢也夫聚天下不逞之人而授以¶
兵家不仁之具其氣咆哮而難制其心頑獷而難服非¶
法足以束其心恩足以效其死威足以制其生死之命¶
則百萬熊羆錚錚佼佼安能入吾奔走之下哉嘗觀三¶
<pb:KR3k0043_WYG_115-23a>¶
代而下而能得制兵之道者惟漢可取其䘏兵也寛其¶
待兵也嚴其制兵也整肅其召兵也周宻夫䘏之以寛¶
則人知自勉待之以嚴則下知自戒制之以整肅則無¶
玩意召之以周宻則無姦心是以終漢之世晏然無事¶
諸吕七國變生倉卒而備禦素具北胡南越連兵數年¶
而邦本不搖誠有以也吾觀從軍有勞後得以復除亡¶
士過多將軍有譴金布著令尤恤死事羽林既死特錄¶
孤兒其恤兵也寛矣然加功増級者幕府已察亭徼不¶
<pb:KR3k0043_WYG_115-23b>¶
治者出警必罰捕降為虜者詔書加詰逗撓者有誅後¶
期者有誅畏懦者有誅其待兵也嚴矣以制兵之意言¶
之則京師之兵僅萬人耳統於一官未為過多而二三¶
卿士各分所領欲上下之相維也都試之役太守都尉¶
事爾縣之令長丞尉何預而必欲俱㑹欲上下之相察¶
也伍符素備以正什伍游徼亭長以防盗賊其整肅何¶
如哉以召兵之意言之始用羽檄以召天下之兵後用¶
虎符以合郡國之信膠西欲擅發兵而弓髙詰之自圖¶
<pb:KR3k0043_WYG_115-24a>¶
嚴助以節發兵而郡守拒之不從其周宻又何如哉葢¶
髙帝出入兵間熟究利病其為四百年之規模逺矣至¶
我國家本以仁得天下未始倚兵為重也然承五代破¶
碎之餘其紛紛謀亂皆無頼不逞之人藝祖平定天下¶
聚以為兵其所以隄防制御之術不得不曲防周慮厚¶
祿以畀之重罰以警之明法以節之分權以防之列聖¶
相承緝熙燕謀其視漢家之法又逺過矣伐蜀名帥超¶
授醲賞典兵舊臣皆蒙厚祿備邊諸將悉予市租若寛¶
<pb:KR3k0043_WYG_115-24b>¶
矣然王仁贍之貪慾則下之吏議潘羙之驕伐則警以¶
匣劒又未嘗不嚴也此待將帥然爾御龍扈從特命増¶
給沿邊戍卒時賜絹襦巾履端布出自特㫖緡錢薪炭¶
或行泛恩若寛矣然武雄之肆掠則百卒竟誅川班之¶
妄訴則全軍俱廢酒坊之兵士作過則罪及主將又未¶
嘗不嚴也此特士卒然爾不特此也軍士衣不得過膝¶
葱韭不得入營無侈心也出戍之日多在營之日少無¶
非念也營在城西者糧在城東營在城東者糧在城西¶
<pb:KR3k0043_WYG_115-25a>¶
無怠志也其制兵之意可見其整肅也又不特此也三¶
帥有握兵之重而無發兵之權樞宻有發兵之權而無¶
握兵之重其召兵之意可見其周宻矣皇朝之制大臣¶
平章先軍而後國羣臣出守先軍而後州庫曰軍資監¶
曰軍器官曰參軍務曰贍軍其於軍事重矣故其恤之¶
寛待之嚴制之以整肅召之以周宻無不置其慮者宜¶
也愚敢以祖宗之政望今日不但以漢之政望今日¶
　　　元兵制　　　　　　　　　元　志¶
<pb:KR3k0043_WYG_115-25b>¶
元之有國肇基朔漠雖其兵制簡略然自太祖太宗滅¶
夏剪金霆轟風飛奄有中土兵力可謂雄勁者矣及世¶
祖即位平川蜀下荆襄繼命大將帥師渡江盡取南宋¶
之地天下遂定于一豈非盛哉考之國初典兵之官視¶
兵數多寡為爵秩崇卑長萬夫者為萬户千夫者為千¶
户百夫者為百戸世祖時頗脩官制内立五衛以總宿¶
衛諸軍設親軍都指揮使外則萬户之下置總管千戸¶
之下置總把百户之下置彈壓立樞宻院以總之遇方¶
<pb:KR3k0043_WYG_115-26a>¶
靣有警則置行樞宻院事已則廢而移都鎮撫司屬行¶
省萬户佩金虎符符趺為伏虎形首為眀珠而有三珠¶
二珠一珠之别千戸金符百户銀符萬户千戸死陣者¶
子孫襲爵死病則降一等總把百户老病萬戸遷他官¶
皆不得襲是法尋廢後無大小皆世其官獨以罪去者¶
則否若夫軍士則初有蒙古軍特黙齊軍蒙古軍皆國¶
人特黙齊軍則諸部族也其法家有男子十五以上七¶
十以下無衆寡盡僉為兵十人為一牌設牌頭上馬則¶
<pb:KR3k0043_WYG_115-26b>¶
備戰鬪下馬則屯聚牧養孩幼稍長又籍之曰漸軍丁¶
既平中原發民為卒是為漢軍或以貧富為甲乙戸出¶
一人曰獨户軍合二三而出一人則為正軍户餘為貼¶
軍户或以男丁論嘗以二十丁出一卒至元七年十丁¶
出一卒或以户論二十戸出一卒而限年二十以上者¶
充士卒之家為富商大賈則又取一人曰餘軍至十五¶
免或取匠為軍曰匠軍或取諸侯將校之子弟充軍曰¶
質子軍又曰圖嚕華軍是皆多事之際一時之制天下¶
<pb:KR3k0043_WYG_115-27a>¶
既平嘗為軍者定入尺籍伍符不可更易詐増損丁産¶
者覺則更籍其實而以印印之病死戍所者百日外役¶
次丁死陣者復一年貧不能役則聚而一之曰合併貧¶
甚者老無子者落其籍户絶者别以民補之奴得縱自¶
便者俾為其主貼軍其户迯而還者復三年又迯者杖¶
之投他役者還籍其繼得宋兵號新附軍又有遼東之¶
癿軍契丹軍女直軍髙麗軍雲南之寸白軍福建之畬¶
軍則皆不出戍他方者葢鄉兵也又有以技名者曰砲¶
<pb:KR3k0043_WYG_115-27b>¶
軍弩軍水手軍應募而集者曰達爾罕軍其名數籍以¶
兵籍係軍機重務漢人不閱其數雖樞宻近臣職専軍¶
旅者惟長官一二人知之故有國百年而内外兵數之¶
多寡人莫有知之者¶
　　　論將權　　　　　　　　　林　駉¶
古者典兵之職分為將者無吝權後世典兵之職専為¶
將者多貪權夫有攻取之將有守衛之將攻取之將出¶
入於行伍之間及奔走於矢石之下兵無常聚將無常¶
<pb:KR3k0043_WYG_115-28a>¶
職固無徘徊吝權之意守衛之將從容於殿陛之際循¶
徼於朝夕之頃兵有長守將有専權易有負固要上之¶
心古之聖人所以防㣲杜漸之意甚㣲矣是故兵非不¶
聚也而不得以調其兵權非不専也而隂有以制其權¶
此成周盛時周廬清肅王宫尊嚴而無意外之虞者有¶
由也夫何漢唐之慮不及此耶嘗觀周之兵制無事則¶
散之田畝有役則召以縣師而宿衛常養之兵則有虎¶
賁之士八百人至六軍之徒一軍百人大司馬之屬徒¶
<pb:KR3k0043_WYG_115-28b>¶
三百有二十八又在虎賁之外然不常有而虎賁之禄¶
比下士足以代耕葢庶人在官者也夫宿衛有常兵虎¶
賁有常守似若漢唐禁衛之制然攷之書稱太保仲桓¶
南宫毛俾齊侯吕伋以二干戈虎賁百人逆子釗是齊¶
侯有握兵之重而不敢發兵太保有發兵之權而不得¶
握兵事權相維彼此相制初何害其宿衛之有常守哉¶
嗚呼二兵至末也百士至少也而二三大臣參互職掌¶
是以兵之與將居然若無其為謀也審矣至漢以南北¶
<pb:KR3k0043_WYG_115-29a>¶
軍為重唐以北禁軍為重故國命實係之平居無事之¶
時初未見其為利害倉卒患難之際一舉手伸縮則輕¶
重随之此無他握兵發兵之權皆歸一人則職之専者¶
驕之府勢之窮者厲之階此其理之必至也周勃之平¶
諸吕必藉南北軍以誅之乃令人告衛尉毋納吕産葢¶
懼兵權之相敵是漢之所恃以弭亂者惟南北軍為命¶
耳文帝之承大統亦藉南北軍以鎮之是夜即令代邸¶
舊人張將軍兼領其權是漢之所恃以服衆者亦惟南¶
<pb:KR3k0043_WYG_115-29b>¶
北軍為重耳嗚呼南北軍之在漢也如此夫何一移於¶
權臣再移於外戚而漢事去矣霍氏内領尚書外領軍¶
馬而又使其子為奉車都尉領胡越兵其壻為東西衛¶
尉領宿衛卒啟異日之邪謀特以將兵之權足恃矣王¶
氏兄弟根據世掌兵柄羊阿侯譚成都侯商紅陽侯音¶
以特進領城門兵莽則始以右將軍兼衛尉後以大司¶
馬領軍事卒移漢家之鼎璽亦以將兵之權得専矣此¶
漢典兵之職専而將得以召變也武后時武攸宜歴左¶
<pb:KR3k0043_WYG_115-30a>¶
右羽林將軍總禁兵十年后之意葢有在也張柬之將¶
誅張易之等於是以彦範敬暉為左右羽林故能集事¶
使禁兵尚在諸武之手則柬之無所措其謀韋后欲¶
圖不軌以從子從弟分領左右羽林亦武后用武攸宜¶
之意也𤣥宗時為臨淄王引軍夜起乗其不意斬韋播¶
等羽林之軍相率而應之故能以有功使播等尚得以¶
抗衡則臨淄王安得定其難嗚呼此禁軍之在唐也如¶
此夫何一變於宦官再變於方鎮而唐業㣲矣魚朝恩¶
<pb:KR3k0043_WYG_115-30b>¶
専神䇿之兵劉國珍任大帥之權兵要政機勿使㕘預¶
蕭復言之而不見聽神䇿禁兵乞付大臣栁伉言之而¶
不能用西頭之勢乃重南衙髙元裕言之而不能行終¶
唐之世北軍事權一出閹官予奪廢置自如其意及¶
崔昌遐召朱全忠之兵以制之而唐亦亡此唐典兵之¶
職専而將得以稔禍也夫總熊羆佼佼之衆據虎豹岩¶
岩之闗其志易至於縱肆其權易至於震慄非分其權¶
奪其志黙制於冥冥之中又安能入吾鞭笞駕馭之術¶
<pb:KR3k0043_WYG_115-31a>¶
哉漢之南北軍唐之北禁軍既即周人虎賁宿衛之意¶
周人分其職於調發之時漢唐禍亂職於出入之頃此¶
漢唐禍亂相繼不及周之遺意也逺矣方漢之用周勃¶
宋昌唐之用柬之臨淄王權宜濟事已非漢唐之獲已¶
況時變事易漢之所典者權臣外戚唐之所典者宦官¶
小人無怪其事勢之迭變也噫復成周之羙意革漢唐¶
之陋政未嘗不嘆我藝祖之逺謀然嘗攷二司之顛末¶
遡三衙之源委而熟知其故矣侍衛司始於梁其名易¶
<pb:KR3k0043_WYG_115-31b>¶
世而後定而都指揮則方鎮之軍校號也殿前軍始於¶
周簡天下猛士為之而都㸃檢則實位指揮使之上也¶
漢周以来職位隆重史𢎞肇之領宿衛也内與鈞樞迭¶
相抗衡外領節鎮凌虐官吏李重進之領宿衛也隂懐¶
異心自相猜忌異時勢窮猶敢䟦扈噫五季失圖國威¶
不振獷然自肆可也大明當天魑魅羣伏葢我藝祖籌¶
之久矣其建隆二年也韓令坤平重進而歸表解軍職¶
延昭賀長春而来又表解軍職而㸃檢之職臣下避不¶
<pb:KR3k0043_WYG_115-32a>¶
敢居於是天子之朝綱振矣開國謀臣一言悟主杯酒¶
從容轉移間耳曩之侍衛指揮去而之天平曩之侍衛¶
虞候去而之鎮寧曩之殿前㸃檢曩之殿前指揮又去¶
而之歸徳之忠正間雖遥帯軍職而兵權實不在焉非¶
心邪念氷釋雲散而如石如髙如魏歸鎮幾二十年功¶
名保全老死牖下此豈無所自来哉自時厥後軍政一¶
新兵之符籍雖在三衙兵之號令實在樞宻其在三衙¶
也即周命齊侯之意其在樞宻也即周命太保之制分¶
<pb:KR3k0043_WYG_115-32b>¶
司散主體統聨屬使漢唐以来二千餘年間紛紛之變¶
一旦盡去嗚呼藝祖之規模逺矣哉¶
　　　論宿衛　　　　　　　　　真徳秀¶
古者内外庭不分人主出入起居皆與賢士大夫游故¶
文帝視朝而受郎官止輦之言馳坂而受袁盎攬轡之¶
諫葢使其日侍左右得以随事納規則未為無補乃盛¶
世事也至武帝時侍中分掌乗輿服物下至褻器虎子¶
之屬孔安國以儒者為侍中特聽掌御唾壺則其媟慢¶
<pb:KR3k0043_WYG_115-33a>¶
已甚然有臣如汲長孺則帝雖雄暴而所以禮遇之者¶
特出丞相大將軍之上葢所以取重者存乎其人固不¶
因親近而遂至於玩狎也後世此意不存人主親士大¶
夫之時少親宦官宫妾之時多雖輔弼股肱之臣亦不¶
過質明趨朝鞠躬屛息搢笏奏事卑卑而前數語即退¶
而所與游處親宻者皆嬖倖近習之流耳况賢良方正¶
之士脫迹草莽而觀光上國其視黄屋之後塵重瞳之¶
睟表逺在雲霄之上勢分隔而情意日疎等威嚴而震¶
<pb:KR3k0043_WYG_115-33b>¶
怖易起所謂臨軒詳延之事特具文耳安得如漢世之¶
日近清光而得以時效忠讜乎然則賈山所言願少弛擊¶
狐伐兔之事而求立經陳紀之計誠為至當之論至謂¶
必使大臣不得預宴游方正修潔之士不得從射獵然¶
後可以建功業則非古義也又曰夫士修之於家而壊¶
之於天子之庭夫所謂賢良方正者取其能直言極陳¶
以劘切上躬耳今反為人主宴游射獵所蠱而壊之則¶
何以謂之賢良方正乎汲黯魏徴之流豈以日侍游獵¶
<pb:KR3k0043_WYG_115-34a>¶
之故而遂不能正其身髙其節乎¶
　　　元宿衛¶
太祖功臣博勒呼博爾濟穆呼哩齊拉衮時號都哩班¶
曲律猶言四傑也太祖命其世領集賽之長集賽者猶¶
言畨直宿衛也凡宿每三日而一更申酉戌日博勒呼¶
領之為第一集賽即伊克集賽博勒呼早絶太祖命以¶
布色部代之而非四傑功臣之類故太祖以自名領之¶
其云伊克者言天子自領之故也亥子丑日博爾濟領¶
<pb:KR3k0043_WYG_115-34b>¶
之為第二集賽寅卯辰日穆呼哩領之為第三集賽己¶
午未日齊拉衮領之為第四集賽(齊拉衮後絶其後/集賽常以右丞相)領¶
之凡集賽長之子孫或由天子所親信或由宰相所薦¶
舉或以其次第所當為即襲其職以掌環衛雖其官卑¶
勿論也及年勞既久則遂擢為一品官而四集賽之長¶
天子或又命大臣以總之然不常設也其他預集賽之¶
職而居禁近者分冠服弓矢飲食文史軍馬廬帳府庫¶
醫藥卜祝之事悉世守之雖以才能受任使服官政貴¶
<pb:KR3k0043_WYG_115-35a>¶
盛之極然一日歸至内庭則執其事如故至於子弟無¶
改非甚親信不得預也其集賽執事之名則主弓矢鷹¶
隼之事者曰浩爾齊實保齊齊哩克齊書寫聖㫖曰扎¶
拉齊為天子主文史者曰筆且齊親烹餁以奉上飲食¶
者曰博囉齊侍上𢃄刀及弓矢者曰伊勒都齊和托齊¶
司閽者曰巴勒噶齊掌酒者曰達喇齊典車馬者曰烏¶
拉齊摩哩齊掌内府尚供衣服者曰舒古爾齊牧駱駝¶
者曰特黙齊牧羊者曰和尼齊捕盜者曰呼喇噶齊奏¶
<pb:KR3k0043_WYG_115-35b>¶
樂者曰呼喇齊又名忠勇之士曰巴圖爾齊勇敢無敵¶
之士曰巴圖其名類葢不一然皆天子左右服勞侍從¶
執事之人其分畨更直亦如四集賽之制而領於集賽¶
之長若夫宿衛之士則謂之集賽台亦以三日分畨入¶
衛其初名數甚簡後累増為萬四千人揆之古制猶天子¶
之禁軍是故無事則各執其事以備宿衛禁庭有事則惟¶
天子之所指使比之樞宻各衛諸軍於是為尤親信者也¶
然四集賽台自太祖以後累朝所御鄂爾多其宿衛未嘗¶
<pb:KR3k0043_WYG_115-36a>¶
廢是故一朝有一朝之集賽總而計之其數滋多每嵗¶
所賜鈔幣動以億萬計國家大費每敝於此焉¶
　¶
　¶
　¶
　¶
　¶
　¶
<pb:KR3k0043_WYG_115-36b>¶
　¶
　¶
　¶
　¶
　¶
　¶
　¶
　稗編卷一百十五¶
