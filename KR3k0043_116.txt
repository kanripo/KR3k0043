# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.424198
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十六
<pb:KR3k0043_WYG_116-1a>¶
欽定四庫全書¶
　稗編卷一百十六　　　　眀　唐順之　撰¶
　　兵三¶
　　　宋義勇(民兵/)　　　　　　　宋　志(後同/)¶
慶厯二年籍河北彊壯得二十九萬五千揀十之七為¶
義勇且籍民丁以補其不足河東揀籍如河北法其後¶
議者論義勇為河北伏兵以時講習無待儲廪得古寓¶
兵於農之意惜其束於列郡止以為城守之備誠能令¶
<pb:KR3k0043_WYG_116-1b>¶
河北邢冀二州分東西兩路命二郡守分領以時閱習¶
寇至即兩路義勇翔集赴援使其腹背受敵則河北三¶
十餘所常伏銳兵矣朝廷下其議河北帥臣李昭亮等¶
議曰昔唐澤潞留後李抱真籍户丁男三選其一農隙¶
則分曹角射嵗終都試以示賞罰三年皆善射舉部内¶
得勁卒二萬既無冗費府庫益實乃繕甲兵為戰具遂¶
雄視山東是時天下稱昭義歩兵冠於諸軍此近代之¶
顯效而或謂民兵秪可城守難備戰陣非通論也但當¶
<pb:KR3k0043_WYG_116-2a>¶
無事時便分義勇為兩路置官統領以張用兵之勢外¶
使敵人疑而生謀内亦揺動衆心非計之得姑令在所¶
㸃集訓練三二年間或藝稍精漸習行陣遇有警得將¶
臣如抱真者統馭制其陣隊示以賞罰何敵不可戰哉¶
至於部分布列量敵應機繫於臨時便宜亦難預圖况¶
河北河東皆邊州之地自置義勇州縣以時按閱耳目¶
已熟行固無疑詔如所議治平元年宰相韓琦言古者¶
籍民為兵數雖多而贍至薄唐置府兵最為近之後廢¶
<pb:KR3k0043_WYG_116-2b>¶
不能復今之義勇河北幾十五萬河東幾八萬勇悍純¶
實出於天性而有物力資産父母妻子之所係若稍加¶
練簡與唐府兵何異陕西嘗刺弓手為保㨗河北河東¶
陕西皆控西北事當一體請於陕西諸州亦㸃義勇止¶
&ZX-111c82;手背一時不無小擾終成長利天子納其言乃遣籍¶
陕西義勇得十三萬八千四百六十五人是時諌官司¶
馬光累奏謂陕西頃嘗籍鄉弓手始諭以不去鄉里既¶
而&ZX-111c82;為保㨗正兵遣戍邊州其後不可用遂汰為民徒¶
<pb:KR3k0043_WYG_116-3a>¶
使一路騷然而於國無補且祖宗平一海内曷嘗有義¶
勇哉自趙元昊反諸将覆師相繼終不能出一旅之衆渉¶
區脫之地當是時三路鄉兵數十萬何嘗得一人之力¶
議者必曰河北河東不用衣廩得勝兵數十萬閱教精¶
熟皆可以戰又兵出民間合於古制臣謂不然彼數十¶
萬者虚數也閱教精熟者外貌也兵出民間者名與古¶
同而實異葢州縣承朝廷之意止求數多閱教之日觀¶
者但見其旗號鮮明鉦鼓備具行列有序進退有節莫¶
<pb:KR3k0043_WYG_116-3b>¶
不以為真可以戰殊不知彼猶聚戯若遇敵則瓦解星¶
散不知所之矣古者兵出民間耕桑所得皆以衣食其¶
家故處則富足出則精銳今既賦歛農民粟帛以給正¶
軍又籍其身以為兵是一家而給二家之事也如此民¶
之財力安得不屈臣愚以為河北河東已刺之民猶當¶
放還况陕西未刺之民乎又言於民有世世之害於國¶
無分毫之益帝弗聽於是三路鄉兵唯義勇為最盛¶
　　　義勇分畨¶
<pb:KR3k0043_WYG_116-4a>¶
帝嘗問陳升之曰侯叔獻言義勇上畨何如王安石曰¶
此事似可為但少須年嵗間議之升之曰今募兵未已¶
且養上畨義勇則調度尤不易安石曰言募兵之害雖¶
多及用則患少以民與兵為兩途也十二月帝言義勇¶
可使分為四畨出戍吕公弼曰須先省得募兵乃可議¶
此安石曰計每嵗募兵死亡之數乃以義勇補之可也¶
陳升之欲令義勇以漸戍近州安石曰陛下若欲變數¶
百年募兵之弊則宜果斷詳立法制不然無補也帝以¶
<pb:KR3k0043_WYG_116-4b>¶
為然曰須預立定條法不要宣布以漸推行可也兩府¶
議上畨或以為一月或以為一季且令近戍文彦博等¶
又言難使逺戍安石辨之甚力¶
　　　論擇帥以練民兵　　　　　李徳裕¶
古之有國者戡亂定功未嘗不以兵湯武之所以王齊¶
晉之所以霸皆以徳為主而以兵輔之自戰國秦漢以¶
来兵尤重其國之興亡視其兵之强弱與其措置之術¶
如何耳然古者兵農不分無養兵費而有用兵之實至¶
<pb:KR3k0043_WYG_116-5a>¶
唐兵制凡三變其初府衛之制最為近古府衛之法壊¶
而為彍騎彍騎法壊變而為方鎮之兵至五季始盡黜¶
以為卒伍而兵農之分不可復合乃有養兵之患國家¶
建都兵悉屯於京畿更戍郡邊以虎符出納其分布於¶
諸路有𨽻將兵有不𨽻將兵當熈豐盛時合中外禁卒¶
凡九十五萬人而土兵廂兵不在數焉自熈豐至宣和¶
間禁軍闕而不補者大半而崇觀以来有事於西夏南¶
平方賊北取燕山其所逃亡陷没者又半之而靖康間¶
<pb:KR3k0043_WYG_116-5b>¶
金人再犯闕其潰敗損折者又不可勝數也建炎初勤¶
王師萃于京畿者三十餘萬其大半皆良兵而朝廷不¶
復掄擇留屯要害之地悉罷遣之其後建言乞募兵於¶
河北闗中京西東合十餘萬更畨以衛行在既遣使矣¶
言者謂不患無兵不當募遂罷今西北既復為金人之¶
所蹂踐而東南之人類多孱弱未知於何所取兵而可¶
也既稍復方鎮之制若使之募兵以備出戰將校偏裨¶
皆預選任以時訓練之又團結民兵以備守禦鄉村坊¶
<pb:KR3k0043_WYG_116-6a>¶
郭各随其宜剗刷官田如户絶天荒屯田之類以養民¶
兵之可以出戰者如弓箭刀弩手之法明其勸沮假以¶
嵗月庶幾足兵然其要在於擇帥臣以總之帥臣得人¶
則法不患乎不明兵不患乎不足唐馬燧之鎮太原也¶
承鮑防之敗兵力衰弱燧募厮役得數千人悉補騎士¶
教之戰數月成精卒造鎧必長短之制稱士所衣以便¶
進趨為戰車冐以狻猊象列㦸于後行以載兵止以為¶
陣遇險則制衝冒器用精銳居一年間廣場羅兵三萬¶
<pb:KR3k0043_WYG_116-6b>¶
以是威震北方李抱貞之鎮澤潞也乘戰伐後賦重人¶
困軍伍凋刓乃籍户三丁擇一蠲其徭租給弓矢令閒¶
月得介偶習射嵗終大校親按籍第能否賞責比三年¶
皆為精兵舉所部得戍卒二萬不廪于官而府庫實繕¶
甲淬兵遂雄山東天下稱昭義歩兵為諸軍冠而李徳¶
裕之帥蜀也當南詔入冦之後蹂踐千里蕩無孑遺瘢¶
痍尚新非痛矯革不能刷一方恥乃料擇州兵之任戰¶
者廢遺獰耄什三四又請甲人於安定弓人於河中弩人¶
<pb:KR3k0043_WYG_116-7a>¶
於浙西繇是蜀之器械精利率户三取一人使習戰貸他¶
役勿事緩則農急則戰謂之雄邊子弟其精曰南燕保¶
義保恵兩河慕義左右連弩其士曰飛星鷙擊竒鋒流¶
電霆聲突騎總十二軍而威聲隠然震于西南由是觀¶
之擇帥得人兵不難足但當假以權柄寛其銜勒使得¶
盡心而已或謂方鎮増募兵之數則養兵之費何以給¶
之殊不知國家屯重兵於畿甸故嵗漕東南六百萬斛¶
及四方錢帛於京師州郡租僅足以辦上供猶有不足¶
<pb:KR3k0043_WYG_116-7b>¶
者今畿兵寡矣而方鎮之兵稍増正當量養兵之費損¶
正供之數以給之胡為而不可事固有時而變通者正¶
謂此也若夫團給民兵人見廵社之法不可行遂以謂¶
民兵之不可用於天下然廵社之法可行於西北不可¶
行於東南當斟酌其宜使民樂於從命耳¶
　　　論民兵之利　　　　　　　羅大經¶
唐初蕭銑據荆襄敗於李靖諸郡皆降而所召援兵至¶
者十萬人李煜據江南其亡也亦有援兵十數萬宋朝¶
<pb:KR3k0043_WYG_116-8a>¶
靖康之禍勤王之師至者絶少縱有之率皆望風奔潰¶
不敢向賊發一矢葢五代以前兵寓於農素習戰鬭一¶
呼即集宋朝兵費最多兵力最弱皆緣官自養兵紹熙¶
中張魏公在川陕奏以王庶帥興元制置利䕫二路軍¶
士於興洋金蓬開達諸州令縣選彊壯兩丁取一五丁¶
取二户與免物力錢二百五十千五十人為一隊長以¶
知縣為軍正尉為軍副月閱於縣春秋閱於郡不半月¶
有兵二十萬乾道初宿亳之役禁旅多出征江上之備¶
<pb:KR3k0043_WYG_116-8b>¶
空虚陳福公首獻民兵之策及登庸亟欲推行㑹罷相¶
遂格然兩淮已用其法而荆襄尤有成規開禧用兵禁旅¶
多敗而兩淮山水寨萬弩手率有功特為官軍所嫉無以¶
慰其心盡其力耳丙寅虜大舉南牧圍安襄以撼荆鄂¶
宣司檄召諸處兵與湖北義勇俱徃救諸郡兵不待見¶
敵而潰所過鈔畧甚於戎寇獨義勇随其帥進退不敢¶
秋毫犯葢顧其室家門户故也張宣公帥荆州與朱文¶
公書云郭杲嘗獻緩急保江之策某折之曰劉信叔劉¶
<pb:KR3k0043_WYG_116-9a>¶
共父皆嘗有此論真謬計也縱賊入肝脾裏何以為國¶
上付公以北門當盡力報國要軍糧此間當應副事茍¶
不濟守臣伏節而死耳郭聞之悚然某之所恃者有義¶
勇二萬六千人也¶
　　　保甲議　　　　　　　　　宋　志¶
熙寧初王安石變募兵而行保甲帝從其議三年始聨¶
比其民以相保任乃詔畿内之民十家為一保選主户¶
有幹力者一人為保長五十家為一大保選一人為大¶
<pb:KR3k0043_WYG_116-9b>¶
保長十大保為一都保選為衆所服者為都保正又以¶
一人為之副應主客户兩丁以上選一人為保丁附保¶
兩丁以上有餘丁而壯勇者亦附之内家資最厚材勇¶
過人者亦充保丁兵器非禁者聽習每一大保夜輪五¶
人警盗凡告捕所獲以賞格從事同保犯强盜殺人放¶
火強姦畧人傳習妖教造畜蠱毒知而不告依律伍保¶
法餘事非干已又非敕律所聽糾皆毋得告雖情亦不¶
坐若於法類保合坐罪者乃坐之其居停强盗三人經¶
<pb:KR3k0043_WYG_116-10a>¶
三日保隣雖不知情科失覺罪迯移死絶同保不及五¶
家併他保有自外入保者收為同保戸數足則附之俟¶
及十家則别為保置牌以書其户數姓名既行之畿甸¶
遂行之五路以達于天下時則以捕盜賊相保任而未¶
肄以武事也四年始詔畿内保丁肄習武事嵗農隙所¶
𨽻官期日於要便鄉村都試騎歩射並以射中親疎逺¶
近為等騎射校其用馬有餘藝而願試者聽第一等保¶
明以聞天子親閱試之命以官使第二等免當年春天¶
<pb:KR3k0043_WYG_116-10b>¶
一月馬藁四十役錢二千本户無可免或所免不及聽¶
移免他户而受其直第三第四等視此有差藝未精願¶
候閱試或附甲單丁願就閱試者並聽都副保正武藝¶
雖不及等而能整齊保戸無擾勸誘丁壯習藝及等捕¶
盗比他保最多弭盜比他保最少所𨽻官以聞其恩視¶
第一等焉都副保正有闕選大保長充都副保正雖勸¶
誘丁壯習藝而輒强率妨務者禁之吏因保甲事受賕¶
歛掠加乞取監臨三等杖徒編管配𨽻告者次第賞之¶
<pb:KR3k0043_WYG_116-11a>¶
命官犯者除名時雖使之習武備而未畨上也五年判¶
司農寺曽布言近日保戸數以狀詣縣願分畨𨽻巡檢¶
司習武技提㸃司以聞朝廷及司農寺未敢輒議願下¶
提㸃司送中書詳審付司農具為令於是詔主户保丁¶
願上畨於巡檢司十日一更疾故者依畨代之月給口¶
糧薪菜錢分畨巡警每五十人輪大保長二都副保正¶
一統領之都副保正月各給錢七千大保長三千當畨¶
者毋得輒離本所捕逐劇盜雖下畨人亦聽追集給其¶
<pb:KR3k0043_WYG_116-11b>¶
錢斛事訖遣還毋過上畨人數仍折除其上畨日巡檢¶
司量留廂界給使餘兵悉罷應畨保丁武技及三等已¶
上並記于籍遇嵗凶五分已上者第賑之自十五石至¶
三石為差十一月又詔尉司上畨保丁如巡檢司法六¶
年詔開封府畿以都保置木契左留司農寺右付其縣¶
凡追胥閱試肄習則出契是月又詔行於永興秦鳳河¶
北東西河東五路唯毋上畨餘路止相保任毋習武藝¶
内荆湖川廣並邊者可肄武事令監司度之後惟全部¶
<pb:KR3k0043_WYG_116-12a>¶
土丁邕欽洞丁度東槍手改為保甲者則肄焉十二月¶
乃罷河北西路彊壯縁邊弓箭社係籍畨上巡守者初¶
開封府畿五路保甲及五萬人二年一解發詣京師閱¶
試命官開封府畿十人五路七人八年詔開封府畿及¶
一萬人五路及一萬五千人各許解發一人九年樞宻¶
院請自今都副保正義勇軍校二年一比選縣考其訓¶
習武藝及等最多捕察而盜賊最少者上于州州上所¶
轄官司同比較以聞或中選人多則擇武藝最優者額¶
<pb:KR3k0043_WYG_116-12b>¶
外尚有可解發者則第其次為之旌勸第一次則縣籍¶
記姓名犯杖以下聽贖第二次以等第賜杖子紫衫銀¶
帶犯徒罪情輕奏裁累及三次者降宣補之給馬及芻¶
菽五路義勇軍校二千解發毋得過三人保甲都副保¶
正之解發者亦以二年府解六人河北河東各四人永¶
興秦鳳等路七人都保指揮使與下班殿侍副保正副¶
指揮使與三司軍將正副都頭與守闗軍將並賜衣及¶
銀帶銀裹頭杖給馬有差元豐二年十一月始立府界¶
<pb:KR3k0043_WYG_116-13a>¶
集教大保長法以内侍省副都知王中正閤門使狄諮¶
兼提舉府界教保甲大保長總二十二縣為教場十一¶
所大保長凡二千八百二十五人每十人一色事藝置¶
教頭一凡禁軍教頭二百七十都教頭三十使臣十弓¶
以八斗九斗一石為三等弩以二石四斗二石七斗三¶
石為三等馬射九斗八斗為二等其材力超㧞者為出¶
等當教時月給錢三千日給食官予戎械戰袍又具銀¶
楪酒醪以為賞犒三年大保長藝成乃立團教法以大¶
<pb:KR3k0043_WYG_116-13b>¶
保長為教頭教保丁焉凡一都保相近者分為五團即¶
本團都副保正所居空地聚教之以大保長藝成者十¶
人衮教五日一周之五分其丁以其一為騎二為弓三¶
為弩府界法成乃推之三路各置文武官一人提舉以¶
封樁養贍義勇保甲錢糧給其費是嵗引府界保甲武¶
藝成帝親閱錄用能者餘賜金帛其年府界河北河東¶
陕西路㑹校保甲都保凡三千二百六十六長壯丁凡¶
六十九萬一千九百四十五嵗省舊費緡錢一百六十¶
<pb:KR3k0043_WYG_116-14a>¶
六萬一千四百八十三嵗費緡錢三十一萬三千一百¶
六十六而團教之賞為錢一百萬有竒不與焉凡集教¶
團教成嵗遣使則謂之提舉按閱率以近臣挟内侍徃¶
給賞錢按格令從事諸路皆以畨次藝成者為序率五¶
六嵗一遍獨河東以金帛不足乃至十一嵗上以晉人¶
勇悍介遼夏間講勸宜不可後詔賜緡錢十五萬時繫¶
籍義勇保甲及民兵凡七百一十八萬二千二十八人¶
云保甲立法之初故老大臣皆以為不便而安石主議¶
<pb:KR3k0043_WYG_116-14b>¶
甚力帝卒從之今悉著其論難使来者攷焉帝常論租¶
庸調法而善之安石對曰此法近井田後世立事粗得¶
先王遺意則無不善今亦無不可為顧難速成爾及帝¶
再問則曰人主誠能知天下利害以其所謂害者制法¶
而加於兼并之人則人自不敢保過限之田以其所謂¶
利者制法而加於力耕之人則人自勸於力耕而授田¶
不能過限然此須漸乃能成法使人主誠知利害之權¶
因以好惡加之則所好何患人之不從所惡何患人之¶
<pb:KR3k0043_WYG_116-15a>¶
不避若人主無道以揆之則多為異議所奪雖有善法¶
何由立哉帝謂府兵與租庸調法相須安石則曰今義¶
勇土軍上畨供役既有廩給則無貧富皆可以入衛出¶
戍雖無租庸調法亦自可為第義勇皆良民當以禮義¶
奬養今皆倒置者以&ZX-111c82;其手背也教閱而縻費也使之¶
運糧也三者皆人所不樂若更毆之就敵使被殺戮尤¶
人所憚也馮京曰義勇亦有以挽彊得試推恩者安石¶
曰挽彊而力有不足則絶于進取是朝廷有推恩之濫¶
<pb:KR3k0043_WYG_116-15b>¶
初非勸奬使人趨武事也今欲措置義勇皆當反此使¶
害在於不為義勇而利在於為義勇則俗可變而衆技¶
可成臣願擇鄉閭豪傑以為將校稍加奬㧞則人自恱¶
服矧今募兵為宿衛及有積官至刺史以上者移此與¶
彼固無不可况不至如此費官禄已足使人樂為哉陛¶
下誠能審擇近臣皆有政事之材則異時可使分將此¶
等軍矣今募兵出於無賴之人尚可為軍廂主則近臣¶
以上豈不及此軰此乃先王之法社稷之長計也帝以¶
<pb:KR3k0043_WYG_116-16a>¶
為然時有欲以義勇代兵者曽公亮以為置義勇弓手¶
漸可以省正兵安石曰誠然第今江淮置新弓手適足¶
以傷農冨弼亦論京西弓手非便安石曰揆文教奮武¶
衛先王所以待逺邇者固不同今處置江淮與三邊事¶
當有異帝又言節財用安石對以減兵最急帝曰比慶¶
厯數減矣因舉河北陕西兵數慮募兵太少又訓擇不¶
精緩急或闕事安石則曰精訓練募兵而鼓舞三路之¶
民習兵則兵可省臣屢言河北舊為武人割據内抗朝¶
<pb:KR3k0043_WYG_116-16b>¶
廷外敵四鄰亦有禦契丹者兵儲不外求而足今河北¶
户口蕃息又舉天下財物奉之常若不足以當一面之¶
敵其施設乃不如武人割據時則三路事有當講畫者¶
在専用其民而已帝又言邊兵不足以守徒費衣廪然¶
固邊圉又不可悉減安石曰今更減兵即誠無以待急緩¶
不減則費財困國無已時臣以謂儻不能理兵稍復古¶
制則中國無富彊之理帝曰唐都長安府兵多在闗中¶
則為彊本今都闗東而府兵盛則京師反不足待四方¶
<pb:KR3k0043_WYG_116-17a>¶
安石曰府兵在處可為又可令入衛則不患本不彊韓¶
絳吕公弼皆以入衛為難文彦博曰如曹濮人専為盜¶
賊豈宜使入衛安石曰曹濮人豈無應募皆暴猾無賴¶
之人尚不以為虞義勇皆良民又以物力户為將尉豈¶
當復以為可虞也陳升之欲令義勇以漸戍近州安石¶
曰陛下若欲去數百年募兵之弊則宜果斷詳立法制¶
令本末備具不然無補也帝曰制而用之在法當預立¶
條制以漸推行彦博等又以為土兵難使千里出戍安¶
<pb:KR3k0043_WYG_116-17b>¶
石曰前代征琉球討党項豈非府兵乎帝曰募兵専於¶
戰守故可恃至民兵則兵農之業相半可恃以戰守乎¶
安石曰唐以前未有黥兵然亦可以戰守臣以謂募兵¶
與民兵無異顧所用將帥如何爾將帥非難求但人主¶
能察見羣臣情偽善駕御之則人材出而為用不患無¶
將帥有將帥則不患民兵不為用矣帝曰經逺之䇿必¶
至什伍其民費省而兵衆且與募兵相為用矣安石對¶
曰欲公私財用不匱為宗社長久計募兵之法誠當變¶
<pb:KR3k0043_WYG_116-18a>¶
革帝曰宻院以為必有建中之變安石對曰陛下躬行¶
徳義憂勤政事上下不蔽必無此理建中所以致變徳¶
宗用盧杞之徒而踈陸䞇其不亡者幸也時開封鞫保¶
户有質衣而買弓箭者帝恐其貧乏艱於出備安石曰¶
民貧宜有之抑民使置弓箭則法所弗去也往者冬閱¶
及巡檢畨上唯就用在官弓矢不知百姓何故至於質¶
衣也然自生民以来兵農為一耒耜以養生弓矢以免¶
死皆凡民所宜自具未有造耒耜弓矢以給百姓者也¶
<pb:KR3k0043_WYG_116-18b>¶
然則雖使百姓置弓矢亦不為過苐陛下優恤百姓甚¶
至故今立法一聽民便爾且府界素多羣盜攻刦殺掠¶
一嵗之間至二百火逐火皆有賞錢備賞之人即今保¶
丁也方其備賞之時豈無賣易衣服以納官賞者然人¶
皆以謂賞錢宜出於百姓夫出錢之多不足以止盜而¶
保甲之能止盜其效已見則雖令民出少錢以置器械¶
未有損也帝曰賞錢人所習慣則安之如自然不習慣¶
則不能無怨如河決壊民産民不怨決河以壊民産則¶
<pb:KR3k0043_WYG_116-19a>¶
怨矣帝嘗批陳留縣所存保甲每十人一小保中三人¶
或五人須要弓箭縣吏督責無者有刑百姓買一弓至¶
千五百十箭至六七百當青黄不接之際貧下客丁安¶
能出辦又每一小保用民力築射垜又自辦錢糧起舖¶
屋每保置鼓遇賊聲擊民居逺近不一甲家遭賊鼓在¶
乙家則無緣聲擊如此須人置一鼓費錢不少可速指¶
揮令止如元議團保覺察盜賊餘無得施行鄉民既憂¶
無錢買弓箭加以傳惑徙之戍邊是以父子聚首號泣¶
<pb:KR3k0043_WYG_116-19b>¶
者非虚也安石進呈不行帝謂安石保甲誠有斬指者¶
此事宜緩而宻安石曰日力可惜帝曰然亦不可遽恐¶
却沮事安石曰此事自不敢不宻權知開封府韓維等¶
言諸縣團結保甲鄉民驚擾祥符等縣已畢其餘縣乞¶
候農閒排定時府界諸縣鄉民或自殘傷以避團結安¶
石辨說甚力時曽孝寛為府界提㸃榜募告捕煽惑保¶
甲者雖甚嚴有匿名書封丘郭門者於是詔重賞捕之¶
安石曰乃者保甲人得其願上畨狀然後使之宜於人¶
<pb:KR3k0043_WYG_116-20a>¶
情無所驚疑且今居藏盜賊及為盜賊之人固不便新¶
法陛下觀長社一縣捕獲府界劇賊為保甲迫逐出外¶
者至三十人此曹既不容京畿又見捕於輔郡其計無¶
聊専務煽惑比聞為首煽惑者已就捕然至京師亦止¶
有二十許人以十七縣十數萬家而被煽惑者才二十¶
許人不可謂多自古作事未有不以勢率衆而能令上¶
下如一者今聨十數萬人為保甲又待其應募乃使之¶
畨上此乃以陛下矜恤之至令保甲畨上捕盗若任其¶
<pb:KR3k0043_WYG_116-20b>¶
自去来即孰肯聽命若以法驅之又非人所願且為天¶
下者如止欲任民情所願而已則何必立君而為之張¶
官置吏也今輔郡保甲宜先遣官諭上㫖後以法推行¶
之帝曰然一日帝謂安石曰曽孝寛言民有斬指訴保¶
甲者安石曰此事得於蔡駰趙子幾使駰驗問乃民因¶
斷木誤斬指参證者數人大抵保甲法上自執政大臣¶
中則兩制下則盜賊及停藏之人皆所不欲然臣召鄉¶
人問之皆以為便則雖有斬指以避丁者不皆然也况¶
<pb:KR3k0043_WYG_116-21a>¶
保甲非特除盜因可漸習為兵既人皆能射又為旗鼓¶
變其耳目且約以免稅上畨代巡檢兵又自正長而上¶
能捕賊者奬之以官則人競勸然後使與募兵相&ZX-111f67;則¶
可以銷募兵驕志且省財費此宗社長久之計帝謂什¶
伍百姓如保甲恐難成不如便團結成指揮以使臣管¶
轄安石曰陛下誠能果斷不恤人言即雖團結指揮亦¶
無所妨然指揮是虚名五百人為一保緩急可喚集雖¶
不名為指揮與指揮使無異乃是實事幸不至大急即¶
<pb:KR3k0043_WYG_116-21b>¶
免令人駭擾而事集為上䇿帝遂變三路義勇如府畿¶
保甲法馮京曰義勇以有指揮使指揮使即其鄉里豪¶
傑今復作保甲令何人為大保長安石曰古者民居則¶
為鄉五家為比比有長及用兵即五人為伍伍有伍¶
司馬二十五家為閭閭有閭胥二十五人為兩兩有兩¶
司馬兩司馬即閭胥伍司馬即比長第随事異名而已¶
此乃三代六鄉六軍之遺法其法見於書自夏以来至¶
周不改秦雖決裂阡陌然什伍之尚如古制此所以兵¶
<pb:KR3k0043_WYG_116-22a>¶
衆而彊也歴代唯府兵為近之今舎己然之成憲而乃¶
守五代亂亡之餘法其不足以致安彊無疑然人皆恬¶
然不以因循為可憂者所見淺近也安石又奏義勇須¶
三丁以上請如府界兩丁以上盡籍之三丁即出戍誘¶
以厚利而兩丁即止令於廵檢上畨如府界法大畧不¶
過如此當遣人與經畧轉運司及諸州長吏議之及訪¶
本路民情所苦所欲因以寓法帝曰河東脩義勇彊壯¶
法又令團集保甲如何安石對曰義勇須隐括丁數若¶
<pb:KR3k0043_WYG_116-22b>¶
因團集保甲即一動而兩業就今既遣官隐括義勇又¶
别遣官團結保甲即分為兩事恐民不能無擾或曰保¶
甲不可代正軍上畨否安石曰俟其習熟然後上畨然¶
東兵技藝亦弗能優於義勇保甲臣觀廣勇虎翼兵固¶
然今為募兵者大抵皆偷惰頑猾不能自振之人為農¶
者皆朴力一心聽令之人則緩急莫如民兵可用馮京¶
曰太祖征伐天下豈用農兵安石曰太祖時接五代百¶
姓困極豪傑多以從軍為利今百姓安業樂生而軍中¶
<pb:KR3k0043_WYG_116-23a>¶
不復有如嚮時㧞起為公侯者即豪傑不復在軍而應¶
募者大抵皆偷惰不能自振之人爾帝曰兵之彊弱在¶
人五代兵弱至世宗而彊安石曰世宗所收亦皆天下¶
亡命彊梁之人文彦博曰以道佐人主者不以兵彊天¶
下安石曰以兵彊天下者非道也然有道者固能柔能¶
剛能弱能彊方其能剛彊必不至柔弱張皇六師固先¶
王之所尚也但不當専務兵彊爾帝卒從安石議帝曰¶
保甲義勇芻糧之費當預為之計安石曰當減募兵之¶
<pb:KR3k0043_WYG_116-23b>¶
費以供之所供保甲之費纔養兵十之一二帝曰畿内¶
募兵之數已減於舊彊本之勢未可悉減安石曰既有¶
保甲代其役即不須募兵今京師募兵逃死停放一季¶
乃數千但勿招填即為可減然今廂軍既少禁兵亦不¶
多臣願早訓練民兵民兵成則募兵當減矣又為上言¶
今河北義勇雖十八萬然所可奬慰者不過酋豪百數¶
十人而已此府兵之遺意也帝以為然令議其法樞宻¶
院傳上㫖以府界保甲十日一畨慮太促無以精武事¶
<pb:KR3k0043_WYG_116-24a>¶
其一月為一畨安石奏曰今保甲十日一畨計一年餘¶
八月當畨若須一月即畨愈疏又昨與百姓約十日一¶
畨今遽改命恐愈為人煽惑宜俟其習熟徐議其更畨¶
且今保甲閱藝入等勸奬至優人競私習不必上畨然¶
後就學臣愚願以數年其藝非特勝義勇當必勝正兵¶
正兵技藝取應官法而已非若保甲人人有勸心也元¶
豐八年哲宗嗣位知陳州司馬光上疏乞罷保甲曰兵¶
出民問雖云古法然古者八百家纔出甲士三人歩卒¶
<pb:KR3k0043_WYG_116-24b>¶
七十二人閒民甚多三時務農一時講武不妨稼穡自¶
兩司馬以上皆選賢士大夫為之無侵漁之患故卒乗¶
輯睦動則有功今籍鄉村之民二丁取一以為保甲授¶
以弓弩教之戰陣是農民半為兵也三四年来又令河¶
北河東陕西置都教塲無問四時每五日一教特置使¶
者比監司専切提舉州縣不得闗預每一丁教閱一丁¶
供送雖云五日而保正長以泥&ZX-1117e9;除草為兵聚之教塲¶
得賂則縱否則留之是三路耕耘收穫稼穡之業幾盡¶
<pb:KR3k0043_WYG_116-25a>¶
廢也自唐開元以来民兵法壊戍守戰攻盡募長征兵¶
士民間何嘗習兵國家承平百有餘年戴白之老不識¶
兵革一旦畎畝之人皆戎服執兵奔驅田野耆舊歎息¶
以為不祥事既草創調發無法比户騷擾不遺一家又¶
巡檢指使按行鄉村往来如織保正保長依倚弄權坐¶
索供給多責賂遺小不副意妄加鞭撻蠶食行伍不知¶
紀極中下之民罄家所有侵肌削骨無以供億愁苦困¶
敝靡所投訴流移四方襁屬盈路又朝廷時遣使者徧¶
<pb:KR3k0043_WYG_116-25b>¶
行按閱所至犒設賞賚糜費金帛以巨萬計此皆鞭撻¶
平民銖兩丈尺而歛之一旦用之如糞土而鄉村之民¶
但苦勞役不感恩澤農民之勞既如彼國家之費又如¶
此終何所用哉若使之捕盜賊衛鄉里則何必如此之¶
多使之戍邊境事征伐則彼逺方之民以騎射為業以¶
攻戰為俗自幼及長更無他務中國之民大半服田力¶
穡雖復授以兵械教之擊刺在教塲之中坐作進退有¶
似嚴整必若使之與敵人相遇填然鼓之鳴鏑始交其¶
<pb:KR3k0043_WYG_116-26a>¶
奔北潰敗可以前料決無疑也豈不誤國事乎又悉罷¶
三路巡檢下兵士及諸縣弓手皆易以保甲主簿兼縣¶
尉但主草市以裏其鄉村盜賊悉委巡檢兼掌巡按保¶
甲教閱朝夕奔走猶恐不辦何暇逐捕盜賊哉又保甲¶
中徃徃有自為盜者亦有乘保馬行刧者然則設保甲保¶
馬本以除盜乃更資盜也自教閱保甲以来河東陕西¶
京西盜賊已多至敢白晝公行入縣鎮殺官吏官軍追¶
討經歴嵗月終不能制况三路未至大饑而盜賊猖熾¶
<pb:KR3k0043_WYG_116-26b>¶
已如此萬一遇數千里之蝗旱而失業饑寒武藝成就¶
之人所在蜂起以應之其為國家之患可勝言哉此非¶
小事不可以忽夫奪其衣食使無以為生是驅民為盜¶
也使比屋習戰勸以官賞是教民為盜也又撤去捕盜¶
之人是縱民為盜也謀國如此果為利乎害乎且向者¶
干進之士說先帝以征伐開拓之䇿故立保甲户馬保¶
馬等法近者登極赦書有云應緣邊州軍仰逐處長吏¶
并巡檢使臣鈐轄兵士及邊上人户不得侵擾外界務¶
<pb:KR3k0043_WYG_116-27a>¶
要静守疆塲勿令騷擾此葢聖意欲惠綏殊方休息生¶
民中外之人孰不歸戴然則保甲户馬復何所用哉今¶
雖罷戸馬寛保馬而保甲猶存者葢未有以其利害之¶
詳奏聞者也臣愚以為悉罷保甲使歸農召提舉官還¶
朝量逐縣户口每五十戸置弓手一人畧依緣邊弓箭¶
手法許䕃本戸田二頃悉免其稅役除出賊地分更不¶
立三限科校但令捕賊給賞若獲賊數多及能獲彊惡¶
賊人者各随功大小遷補職級或補班行務在優假弓¶
<pb:KR3k0043_WYG_116-27b>¶
手使人勸募然後募本縣鄉村户有勇力武藝者投充¶
計即今保甲中有勇力武藝者必多願應募若一人缺¶
額有二人以上争投者即委本縣令尉選武藝髙彊者¶
充或武藝衰退者許他人指名與之比較若武藝勝於¶
舊者即令充替其被替者中不得䕃田如此則不必教¶
閱武藝自然精熟一縣之中其壯勇者既為弓手其羸¶
弱者雖使為盜亦不能為患仍委本州及提㸃刑獄常¶
按察令佐有取舎不公者嚴行典憲若召募不足且即¶
<pb:KR3k0043_WYG_116-28a>¶
於鄉村户上依舊條權差候有投名者即令充替其餘¶
巡檢兵士縣尉弓手耆老壯丁逐捕盜賊並乞依祖宗¶
舊法五月以光為門下侍郎光欲復申前說以為教閱¶
保甲公私勞費而無所用是時資政殿學士韓維侍讀¶
吕公著欲復上前奏先自進呈乞罷團教詔府界三路¶
保甲自来年正月以後並罷團教仍依舊每嵗農隙赴¶
縣教閱一月其差官置場排備軍器教閱法式畨次按¶
賞費用令樞宻院三省同立法後六日光再上奏極其¶
<pb:KR3k0043_WYG_116-28b>¶
懇切蔡確等執奏不行詔保甲依樞宻院已得指揮保¶
馬别議立法九月監察御史王巖叟言保甲之害三路¶
之民如在湯火未必皆法之弊葢由提舉一司上下官¶
吏逼之使然而近日指揮雖令冬教然尚存官司則所¶
以為保甲之害者十分之六七猶在陛下所不知也此¶
皆奸邪遂非飾過而巧辭彊辨以欺惑聖聽將至深之¶
病畧示更張以應副陛下聖意而已非至誠為國家去¶
大害復大利以便百姓為太平長久之計者也此忠義¶
<pb:KR3k0043_WYG_116-29a>¶
之良心所以猶抑奸邪之素計所以尚存天下之識者¶
皆言陛下不絶害源百姓無由樂生不屛羣邪太平終¶
是難致臣願陛下奮然獨斷如聽政之初行數事則天¶
下之大體無虧陛下髙枕而卧矣十月詔提舉府界三¶
路保甲官並罷令逐路提刑及府界提㸃司兼領所有¶
保甲止冬教三月又詔逐縣監教官並罷委令佐監教¶
十一月巖叟言保甲行之累年朝廷固已知人情之所¶
共苦而前日下詔蠲疾病汰小弱釋第五等之田不及¶
<pb:KR3k0043_WYG_116-29b>¶
二十畝者省一月之六教而為三月之併教甚大惠也¶
然其司尚存其患終在今以臣之所見者為陛下言不¶
敢隐其實以欺朝廷亦不敢餙其事以罔成法夫朝廷¶
知教民以為兵而不知教之大苛而民不能堪知别為¶
一司以總之而不知擾之太煩而民以生怨教之欲以¶
為用也而使之至於怨則恐一日用之有不能如吾意¶
者不可不思也民之言曰教法之難不足以為苦而羈¶
縻之虐有甚焉羈縻不足以為苦而鞭笞之酷有甚焉¶
<pb:KR3k0043_WYG_116-30a>¶
鞭笞不足以為苦而誅求之無已有甚焉方耕方耘而¶
罷方幹方營而去此羈縻之所以為苦也其教也保長¶
得笞之保正又笞之巡檢之指使與巡檢者又交撻之¶
提舉司之指使與提舉司之幹當公事者又互鞭之提¶
舉之官長又鞭之一有逃避縣令又鞭之人無聊生恨¶
不得死此鞭笞之所以為苦也創袍市巾買弓縧箭添¶
弦換包指治鞍轡凉棚畫象法造隊牌緝架僦椅卓圍¶
典紙墨看定人雇直均菜緡納稭粒之類其名百出不¶
<pb:KR3k0043_WYG_116-30b>¶
可勝數故父老之諺曰兒曹空手不可以入教場非虚¶
語也都副兩保正大小兩保長平居於家婚姻䘮葬之¶
問遺秋成夏熟絲麻榖麥之要求過於城市飲食之責¶
望此迫於勢而不敢不致者也一不如意即以藝不如¶
法為名而捶辱之無所不至又所謂巡檢指使者多由¶
此徒以出貪而冒法不顧後禍有踰於保正保長者此¶
誅求之所以為甚苦也又有逐養子出贅壻再嫁其母¶
兄弟析居以求免者有毒其目斷其指災其肌膚以自¶
<pb:KR3k0043_WYG_116-31a>¶
殘廢而求免者有盡室以逃而不歸者有委老弱於家¶
而保丁自逃者保丁者逃則法當督其家出賞錢十千¶
以募之使其家有所出當未至於逃至於逃則其困窮¶
可知而督取十千何可以得故每縣常有數十百家老¶
弱嗟咨於道路哀訴於公庭如臣之愚且知不忍使陛¶
下仁聖知之當何如也又保丁之外平民凡有一馬皆¶
令借供逐場教騎終日馳驟徃徃饑羸以至於斃誰復¶
敢言其或主家倘因他出一誤借供遂有追呼笞責之¶
<pb:KR3k0043_WYG_116-31b>¶
害或因官逋督迫不得已而易之則有抑令還取之苦¶
故人人以有馬為禍此皆提舉官吏倚法以生事為百¶
姓之擾者也竊惟古者未嘗不教民以戰而不聞其有¶
此者因人之情以為法也夫緣情以推法則愈久而愈¶
行倚威以行令則愈嚴而愈悖此自然之理也獸窮則¶
搏人窮則詐自古及今未有窮其下而能無危者也臣¶
觀保甲一司上下官吏無毫髮愛百姓意故百姓視其¶
官司不啻虎狼積憤䘖怨人人所同比者保丁執指使¶
<pb:KR3k0043_WYG_116-32a>¶
逐巡檢攻提舉司幹當官大獄相繼今猶未已雖民之¶
愚顧豈忘父母妻子之愛而喜為犯上之惡以取禍哉¶
葢激之至於此極爾激之至深安知其發有不甚於此¶
者情狀如此不可不先事而慮以保大體而圖安静夫¶
三時務農一時講武先王之通制也一月之問併教三¶
日不若一嵗之中併教一月農事既畢無他用心人自¶
安於講武而無憾遂可罷提舉司廢巡教官一以𨽻州¶
縣而俾逐路安撫司總之每俟冬教於城下一邑分兩¶
<pb:KR3k0043_WYG_116-32b>¶
畨當一月起教則與正長論階級罷教則與正長不相¶
誰何庶使百姓得以優游治生無終年遁逃之苦無侵¶
漁苛虐之患無争陵犯上之惡矣且武事不廢威聲亦¶
全豈不易而有功哉惟陛下深計逺慮斷在必行以省¶
多事以為生靈安樂之惠以為國家安静之福又乞罷¶
三路提舉保甲錢糧司及罷提舉教閱及每嵗分保甲¶
為兩畨於十一十二兩月上教不必分作四畨且不必¶
自京師遣官視教止令安撫司差那使臣為便並從之¶
<pb:KR3k0043_WYG_116-33a>¶
元祐元年正月樞宻院言府界三路保甲乞罷團教其¶
教閱器械悉上送官仍立禁約閏二月詔河北河東西¶
路永興泰鳳等路提㸃刑獄兼提舉保甲並依提刑司¶
例各為一司三月王巖叟劾狄諮劉定姦贓狀御史孫¶
升亦言劉定上挟章惇之姦黨下附狄諮之庸材大肆¶
憑陵公行恐喝真定獲鹿之變起於後澶滑之盜作於¶
前願早正其罪於是諮定皆罷與在外宫觀十一月詔¶
府界三路保甲人户五等已下地土不及二十畝者雖¶
<pb:KR3k0043_WYG_116-33b>¶
三丁已上並免教從殿中侍御史吕陶之請也¶
　　　論元祐罷保甲不得其道　馬端臨(後同/)¶
按籍民為兵古法也雖唐府兵猶然今熙寜之保甲則無¶
益而有害言其無益者則曰田畝之民不習戰鬭不可¶
以代募兵言有害者則曰貪汙之吏並緣漁獵足以困¶
百姓然民之未諳者可以教練而能而吏之為姦者則¶
雖加之禁戢而不能止故元祐諸賢議更化而必首欲¶
罷此者以其厲民也今觀吕陶之言以為民之貧富不¶
<pb:KR3k0043_WYG_116-34a>¶
係丁之多少而教與不教有幸與不幸遂令人戸五等¶
以下地土不及二十畝者雖三丁以上並免教然則豈¶
貧不堪為兵獨富者堪為兵乎葢所取必五等以上與¶
田及二十畝者非取其堪為兵也特以其稍有資力堪¶
充汙吏之誅求耳葢介甫所行刻核亟疾之意多慘怛¶
忠利之意少故助役雖良法保甲雖古法而皆足以病¶
民元祐之初苛刻小人用事中外未能盡去知保甲之¶
當罷而第釋五等之田不及二十畝者是猶紾兄臂而¶
<pb:KR3k0043_WYG_116-34b>¶
諭以徐日攘雞而易以月法既不能盡革而又不能擯¶
棄斥絶其奉法之人則姑少加末减裁量以殺其毒以¶
紓久困之百姓可也以是為經武彊兵之圖不亦背乎¶
　　　逃亡併省議(附雜議/四條)　　　　宋　志(後同/)¶
逃亡之法國初以来各有増損熙寧五年詔禁軍奉錢¶
至五百而亡滿七日者斬舊制三日者死初執政議更¶
法請滿十日帝曰臨陣而亡過十日而首得不長姦乎¶
安石曰臨陣而亡法不計日即入斬刑今當云在軍興¶
<pb:KR3k0043_WYG_116-35a>¶
所亡滿三日論如對冦賊律樞宻使蔡挺請沿邊而亡¶
滿三日者斬安石曰沿邊有非軍興之所不可一槩坐¶
以重刑本立重法以禁避冦賊及軍興而已帝曰然文¶
彦博固言軍法臣等所當總領不輕改如前代銷兵乃¶
生變安石曰前代如杜元穎等銷兵乃其措置失當非¶
兵不可銷也且當蕭俛時天下兵至多民力不給安得¶
不減方幽州以朱克融等送京師請毋遣克融還幽州¶
煽衆為亂而朝廷乃令克融等飄泊京師久之不調復¶
<pb:KR3k0043_WYG_116-35b>¶
遣歸北克融所以復亂亦何預銷兵事彦博曰國初禁¶
軍逃亡滿一日者斬仁宗改滿三日當時議者已慮壊¶
軍法安石曰仁宗改法以来活人命至多然於軍人逃¶
亡比舊不聞加多仁宗改法不為不善帝乃詔増為七¶
日至若省倂之法凡軍各有營營各有額皇祐間馬軍¶
以四百歩軍以五百人為一營承平既久額存而兵闕¶
焉一營或止數十騎兵一營或不滿一二百而將校猥¶
多賜予廪給十倍士卒逓遷如額不少損帝患之熙寧¶
<pb:KR3k0043_WYG_116-36a>¶
二年始議併廢陕西馬歩軍營三百二十七併為二百¶
七十馬軍額以三百人歩軍以四百人其後凡撥併者¶
馬歩軍營五百四十五併為三百五十五而京師府界¶
諸路及廂軍皆㑹總畸零各足其常額凡併營先為繕¶
新其居室給遷徙費軍校員溢則以補他軍闕或随所¶
併兵入各指揮使依職次髙下同領帝嘗謂輔臣曰天¶
下財用朝廷稍加意則所省不可勝計廼者銷併軍營¶
計減軍校十將以下三千餘人除二節賜予及慊從廪¶
<pb:KR3k0043_WYG_116-36b>¶
給外計一嵗所省為錢四十五萬緡米四十萬石紬絹¶
二十萬匹布三萬端馬藁二百萬庶事若此邦財其可¶
勝用哉初議併營大臣皆以兵驕已久遽併之必召亂¶
不可帝不聽獨王安石贊決之時蘇軾言曰近者併軍¶
蒐卒之令猝然輕發甚於前日矣雖陛下不恤人言持¶
之益堅而勢窮事礙終必不變他日雖有良法羙政陛¶
下能復自信乎樞宻使文彦博曰近多更張人情洶洶¶
非一安石曰事合更張豈憚此軰紛紛耶帝用安石言¶
<pb:KR3k0043_WYG_116-37a>¶
卒併營之自熙寧以至元豐嵗有併廢(四年有詔付趙/卨聞鄜延路諸)¶
(軍數出至鬻衣裝以自給可宻體量振恤之先是王安/石言今士卒極窘至有衣紙而擐甲者此最為大憂而)¶
(自来將帥不敢言振恤士卒恐成姑息以致兵驕臣愚/以為視士卒如愛子故可與之俱死愛而不能令譬如)¶
(驕子不可用也前陛下言郭進事臣案進傳言進知人/疾苦所至人為立碑記徳士卒小有違令輙殺之惟其)¶
(能犒賞存恤然後能殺違令者而人無怨今宜稍寛牽拘/將帥之法使得用封樁錢物随宜振恤然後可以責將)¶
(帥得士卒死力也又熙寧元年詔曰國家置兵以偹戰/守而主兵之官冗占者衆肄習弗時或誤軍事帥臣安)¶
(撫監司其察所部有占兵不如令者以聞十月樞宻院/請陕西河東選三班使臣及士人任殿侍者以為河北)¶
(諸路指使教習騎軍或言河朔兵有教閱之名而無其/實請班教法於其軍久而弗能者罷為廂軍奏可二年)¶
<pb:KR3k0043_WYG_116-37b>¶
(帝常語執政並邊訓練士卒何以得精熟安石對曰京/東所教兵已精强願陛下推此法以責邊將間詔其兵)¶
(親臨閱試訓練簡閱有不如詔者罰之而賞其能者賞/不遺賤罰不避貴則法行而將吏加勸士卒無不奮勵)¶
(矣時帝欲利戎器而患有司茍簡王雱上疏曰漢宣帝/號中興賢主而稱技巧工匠獨精於元成之時是雖有)¶
(司之事而上繫朝廷之政方今外禦邊患内虞賊盜而/天下嵗課弓弩甲胄入&ZX-111a3f;武庫者以千萬數乃無一堅)¶
(好精利實可為偹者臣嘗觀諸州作院兵匠乏少至拘/市人以偹役所作之器但形質而已武庫之吏計其多)¶
(寡之數而藏之未嘗責其實用故所積雖多大抵敝惡/夫為政如此而欲抗威決勝外攘内脩未見其可也儻)¶
(欲弛武偹示天下以無事則金木絲枲筋膠角羽之材/皆民力也無故聚工以毁之甚可惜也莫若更制法度)¶
(歛數州之作聚為一處若今錢監之比擇知工事之臣/使専其職且募天下良工散為匠師而朝廷内置工官)¶
<pb:KR3k0043_WYG_116-38a>¶
(以總制其事察其精窳而賞罰之則人人務勝不加責/而皆精矣聞今武庫太祖時弓尚有如新者而近世所)¶
(造徃徃不可用此可見法禁之張弛矣大抵雱為此言/以迎逢上意欲妄更舊制也其時周士隆上書論廣西)¶
(交阯事請為車以禦象陣文彦博非之安石以為自前/代至本朝南方數以象勝中國士隆䇿宜可用因論自)¶
(古車戰法甚辨請以車騎相當試以觀其孰利帝亦謂/北邊地平可用車為營乃詔試車法令沿河採車材三)¶
(千兩軍器監定法式造戰車以進帝慮置監未有實効/而虚用材役詔中書樞宻院覈實其事令條畫以聞軍)¶
(器監奏置監以来増造兵器若干為工若干視前器増/而工省帝復詰之且令與御前工作所較工孰省驗器)¶
(孰良王韶謂如此恐内外相傾成俗且徃年軍器監檢/察内臣折剥弓弩隙由此生今令内臣較按軍器監又)¶
(如曩日相傾無已帝曰比累累說軍器監事若不較見/事實即中外便以為聽小臣譛愬今令得實行法所以)¶
<pb:KR3k0043_WYG_116-38b>¶
(明曲直也安石曰誠當如此若每事分别曲直明其信/誕使功罪不蔽則天下之治久矣王韶曰軍器監事不)¶
(須比較帝曰事不比較無由見枉直安石曰朝廷治事/唯欲直而已其後安石卒以辨口解帝之疑而軍器監)¶
(獲免欺/冒之罪)¶
　　　敘宋前後募兵¶
召募之制起於府衛之廢唐末士卒疲於征役多亡命¶
者梁祖令諸軍悉黵面為字以識軍號是為長征之兵¶
方其募時先度人材次閱走躍試瞻視然後黵面賜以¶
緡錢衣履而𨽻諸籍宋初因之或募士人就所在團立¶
<pb:KR3k0043_WYG_116-39a>¶
或取營伍子弟聽從本軍或募饑民以補本城或以有¶
罪配𨽻給役取之雖非一塗而伉健者遷禁衛短弱者¶
為廂軍制以隊伍束以法令當其無事時雖不無爵賞¶
衣廪之費一有征討則以之立戰鬭給漕輓而天下獷¶
悍失職之徒皆為良民之衛矣初太祖揀軍中彊勇者¶
號兵様分送諸道令如様招募後更為木榳天聖元年¶
詔募兵刺指揮二字家屬給口糧兵官代還以所募多¶
寡為賞罰於是逺方健勇失業之民悉有所歸紹聖四¶
<pb:KR3k0043_WYG_116-39b>¶
年熙河蘭岷路都總管提㸃熙河蘭岷等路漢畨弓¶
箭手司言蘭州金城闗欲招置歩軍保㨗四指揮馬軍¶
蕃落一指揮從之詔陕西路添置蕃落軍十指揮各以¶
五百人為額於永興軍河中鳳翔同華州各置兩指揮¶
並𨽻住營州軍將下統制訓練委逐路所屬都總管同¶
選官招人初三省宻院欲以牧地募民牧養馬久而未¶
集曽布以謂不若増騎兵為簡便兼土兵乃勁兵又諸¶
路出戍者已竭及建此議衆翕然皆以為允帝亦樂從¶
<pb:KR3k0043_WYG_116-40a>¶
之葢收租見存者七百萬嵗額一百七十萬而十指揮¶
之費二十五萬而已故可與募人養馬之法兼行也徽¶
宗崇寧四年熙河蘭湟路轉運使洪中孚自河東入覲¶
帝問崇威崇銳新兵教閱就緒否中孚曰教閱易事也¶
臣不知藝祖取天下之兵與神考所分將兵曽無減損¶
若未嘗減損似不須増葢兵貴簡練不貴多今遽増二¶
軍所費至廣臣不知獻議者於經費之外别有措置或¶
只仰給朝廷也帝愕然曰初議増兵未嘗議費可即罷¶
<pb:KR3k0043_WYG_116-40b>¶
去中孚曰惰游之卒不復安於南畝今一旦罷遣强者¶
聚而為盜弱者轉徙則重朝廷憂不若使填諸營闕無¶
闕聽於額外收管不一二年盡矣帝稱善宣和四年臣¶
僚言竊聞道路洶洶相怖云諸軍捉人刺涅以補闕額¶
率數人驅一壯夫且曳且敺百姓呌呼或齧指求免日¶
者金明池人大和㑹忽遮門大索但長身少年牽之而¶
去云充軍致賣蔬茹者不敢入城行旅市人下逮奴𨽻¶
皆避藏恐懼事駭見聞今國家閒暇必欲招填禁旅當¶
<pb:KR3k0043_WYG_116-41a>¶
明示法令賚以金帛捐財百萬則十萬人應募矣捉人¶
於途實虧國體流聞四方傳播逺邇殊為未便伏望亟¶
行禁止以弭疑畏時寳籙宫道士張繼滋因徃尉氏亦¶
被刺&ZX-111c82;事聞手詔提刑司根治欽宗即位詔守令募州¶
縣鄉村土豪為隊長各自募其親識鄉里以行及五十¶
人以上先與進義副尉三百人以上與承信郎募文武¶
官習武勇者為統領行日所發州軍授以器甲人給糧¶
半月地里逺者所至州縣接續批支京畿輔郡兵馬制¶
<pb:KR3k0043_WYG_116-41b>¶
置使司言諸路召募敢勇効用每名先給錢三千赴本¶
司試驗給㨿訖支散銀絹激賞若監司知通令佐并應¶
有官人能召到敢勇効用事藝髙强及二百人以上者¶
乞轉與一官每加二百人依此或監司郡守州縣官以¶
下應緣軍期事件稍有稽緩並依軍法從之靖康間京¶
城四壁共十萬人黄人黄旗滿市時應募者多庸匄殊¶
無鬭志閏十一月何㮚用王健募竒兵雖操瓢行乞之¶
人亦皆應募倉卒未就紀律竒兵亂敺王健殺使臣數¶
<pb:KR3k0043_WYG_116-42a>¶
十人内前大擾王宗濋斬渠魁數人乃定及出戰為鐡¶
騎所衝望風奔潰殱焉十一月詔諸軍詐效蕃裝焚刦¶
財物限十日齎贓自首與免罪乃召募潰兵收管給口¶
食焉¶
　　　評魏公養兵議　　　　　　羅大經¶
韓魏公曰養兵雖非古然亦自有利處議者但謂不如¶
漢唐調兵於民獨不見杜甫石壕吏一篇調兵於民其¶
弊乃如此後世既收拾强悍無頼者養之以為兵良民¶
<pb:KR3k0043_WYG_116-42b>¶
雖稅歛良厚而終身保骨肉之樂父子兄弟夫婦免生¶
離死别之苦此豈小事魏公此論可謂至當余觀梅聖¶
俞寳元間為葉縣宰詔書令民三丁籍一立校與長號¶
弓箭手以偹不虞田里騷然聖俞作田家詩云誰道田¶
家樂春稅秋未足里胥叩我門日夕苦煎促盛夏流潦¶
多白水髙於屋水既害我菽蝗又食我粟前月詔書来¶
生齒復版録三丁籍一壯惡使操弓韣州符令又嚴老¶
吏持鞭扑搜索稚與艾唯存跛無目田閭敢怨嗟父子¶
<pb:KR3k0043_WYG_116-43a>¶
各悲哭南畝焉可事買箭賣牛犢愁氣變久雨鐺缶空無¶
粥盲跛不能耕死亡在遲速我聞誠所慚徒爾叨君禄¶
却詠歸去来刈薪向深谷又汝墳貧女云汝墳貧家女¶
行哭音悽愴自言有老父孤獨無丁壯郡吏来何暴縣¶
官不敢抗督遣多稽留龍鍾去持杖勤勤囑四鄰幸願¶
相倚傍適聞閭里歸問訊疑猶强果聞寒雨中僵死壤¶
河上弱質無以託横尸無以葬生女不如男雖存何以¶
當拊膺呼蒼天生死將奈向觀此二詩與石壕吏等篇¶
<pb:KR3k0043_WYG_116-43b>¶
何以異當是時乃太平極盛之時而一有籍民為兵之¶
令便覺氣象與天寳相似乃知養兵之制實萬世之仁¶
而魏公之說不可易也然魏公既知籍民為兵之害矣¶
而陕西義勇之制實出於公雖司馬温公極言其不便¶
竟不為止又何與前言相戾也¶
　　　論募兵之非　　　　　　　馬端臨¶
古之兵皆出於民者也故民附則兵多而勃然以興民¶
叛則兵寡而忽焉以亡自三代以来皆然矣秦漢始有¶
<pb:KR3k0043_WYG_116-44a>¶
募兵然猶與民兵㕘用也唐之中世始盡廢民兵而為¶
募兵夫兵既盡出於召募於是兵與民始為二矣兵與¶
民為二於是兵之多寡不闗於國之盛衰國之存亡不¶
闗於民之叛服募兵之數日多供養之費日浩而敗亡¶
之形反基於此唐自天寳以来内外皆募兵也外兵則¶
藩鎮擅之内兵則中人擅之其勢不相下而其力足以¶
相制故安史反叛而郭子儀李光弼以節度之兵誅之¶
朱泚僣亂而李晟渾瑊以神䇿之兵誅之及其衰也宦¶
<pb:KR3k0043_WYG_116-44b>¶
官則以内兵而刦制人主方鎮則以外兵而擅廣土地¶
及朱温舉兵内向盡夷中人廢神䇿而唐之鼎祚移於¶
内楊行宻錢鏐馬殷王建劉仁恭李茂貞之徒以卒伍¶
竊據一方而唐之土宇裂於外而唐遂亡矣中更五代¶
則國擅於將將擅於兵卒伍所推則為人主而國興焉¶
非以得其民也其所廢則為獨夫而國亡焉非以失其¶
民也宋有天下藝祖太宗以兵革削平海内暨一再傳¶
則兵愈多而國勢愈弱元昊小醜稱兵悖逆王旅所加¶
<pb:KR3k0043_WYG_116-45a>¶
動輙敗北卒不免因循茍且置之度外洎女真南牧徴¶
召勤王之師動數十萬然援河北則潰於河北援京城¶
則潰於京城於是中原拱手以授金人而王業偏安於¶
江左建炎紹興之間驕兵潰卒布滿東南聚為大盜攻¶
䧟城邑荼毒生靈行都數百里外率為冦賊之淵藪而¶
所謂㓂賊者非民怨而叛也皆不能北向禦敵之兵也¶
張韓劉岳之徒以輔佐中興論功行賞視前代衛霍褒¶
鄂曽無少異然究其勲庸亦多是削平内冦撫定東南¶
<pb:KR3k0043_WYG_116-45b>¶
耳一遇女真非敗則遁縱有小勝不能補過而卒不免¶
用屈已講和之下䇿以成晏安江沱之計及其末也夏¶
貴之於漢口賈似道之於魯港皆以數十萬之衆不戰¶
自潰於是賣降効用者非民也皆宋之將也先馳倒戈¶
者亦非民也皆宋之兵也夫兵既不出於民故兵愈多¶
而國愈危民未叛而國已亡唐宋是也噫兵猶手足也¶
國猶身也手足强壯則身存手足枯槁則身廢兵多則¶
國存兵少則國亡未有以兵多而亡者今唐兵雖多强¶
<pb:KR3k0043_WYG_116-46a>¶
悍而不為用猶病狂易之人奮拳舉爪自䧟其膺自屠¶
其腸以至於殞身也宋兵雖多劣弱而不可用猶病痱¶
癖之人恣其芻豢以養擁腫之四肢脛如腰指如股而¶
病與之俱増以至於殞身也然則所以覆其國者乃兵¶
也所以斃其身者乃手足也又古者籍民為兵其法不¶
過因其户田之可賦者賦之年齒之可任者任之民固¶
不容於倖免而亦不可以濫入司馬法曰使智使勇使¶
貪使愚葢言户盡為兵則君子小人賢與不肖俱出其¶
<pb:KR3k0043_WYG_116-46b>¶
間也自募兵之法行於是擇其願應募者而所謂願應¶
募者非游手無藉之徒則負罪亡命之軰耳良民不為¶
兵也故世之詈人者曰黥卒曰老兵葢言其賤而可羞¶
然則募兵所得者皆不肖之小人也夫兵所以耗國而¶
皆得不肖之小人則國之所存者幸也紀綱尚立威令¶
尚行則猶能驅之以親其上死其長否則潰散四出反¶
為生民之禍而國祚随之矣可勝慨哉¶
　稗編卷一百十六¶
