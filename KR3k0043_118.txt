# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.494261
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百十八
<pb:KR3k0043_WYG_118-1a>¶
欽定四庫全書¶
　稗編卷一百十八　　　　　明　唐順之　撰¶
　　刑一¶
　　　論漢刑　　　　　　　　　　馬端臨¶
按漢儒如賈誼董仲舒最為醇正然至其論諸侯王則¶
皆主於誅殺仲舒此對與夭人三䇿議論逈别真西山¶
亦謂太史公言賈誼明申韓今讀政事書藹然有洙泗¶
典刑未見其為申韓之學至諸侯王皆衆髖髀等語然¶
<pb:KR3k0043_WYG_118-1b>¶
後知太史公之說不謬孟子曰子以為有王者作將比¶
今之諸侯而誅之乎其教之不改而後誅之乎聖賢處¶
事固不同也葢諸侯王雖漢初之深患然根連株逮而¶
誅鋤之於後固不若建法立制而閑防之於初也孝文時¶
淮南齊北亦嘗構逆討而戮之罪止其身未常深究黨¶
與亦不聞復有後患何必誅二萬餘人哉¶
按古者五刑大辟至重墨至輕孝文除肉刑以髠鉗代¶
墨以笞代劓剕其後復減笞數定箠令則刑制益寛矣¶
<pb:KR3k0043_WYG_118-2a>¶
然景武以後習為嚴酷死刑至多寗成傳稱成抵罪髠¶
鉗是時九&ZX-111aa0;死即死少被刑而成刑極自以為不復收¶
又王吉龔遂王式皆坐輔𨗳昌邑王無狀減死鉗為城¶
旦㫪何竝傳竝為潁川太守鍾元為尚書令元弟威為¶
郡掾&ZX-111e70;千金竝過辭元元免冠為弟請一等之罪(如淳/曰減)¶
(死罪/一等)蚤就髠鉗竝不許卒論殺威以是觀之則知當時¶
死刑至多而生刑反少髠鉗本以代墨乃刑之至輕者¶
然減死一等即止於髠鉗進髠鉗一等即入於死而笞¶
<pb:KR3k0043_WYG_118-2b>¶
箠所以代剕劓者不聞施用矣¶
按崔寔政論主於嚴刑而其論發於桓帝之初年司馬¶
温公亦以為矯一時之枉然愚嘗考之漢自沖質而後¶
政日以圮其弊葢原於人主昏庸戚閹相繼秉政紀綱¶
日亂刑罰不中而國隨以亡其咎不在於刑輕也且二¶
帝之時屢有詔書輕減死罪或至於髠鉗或徙邊或贖¶
縑唯謀反大逆不用此令然坐忤梁冀而亡命者死坐¶
張儉親知及所經過者死此二者所誅甚衆豈亦反逆¶
<pb:KR3k0043_WYG_118-3a>¶
乎葢牧守皆戚閹之黨故於其所疾惡者公違詔書而¶
誅殱之且當時姦凶得志忠賢受禍民不見德亡形已¶
具猶幸刑制稍寛於西都時有寛恤之詔故其所誅殄¶
及於黨錮之清流而不及於無事之百姓若使一用武¶
宣之法則狼牧虎冠之徒其作威殺戮毒痡四海必又¶
有不可勝言者自古人主之淫刑嗜殺者如漢之孝武¶
唐之則天寵用張湯義縱王温舒周興來俊臣之徒恣¶
為威酷然不旋踵而以法誅滅之葢二主亦知人之不¶
<pb:KR3k0043_WYG_118-3b>¶
可多殺特不能勝其好殺之心而至於用此曹旋覺其¶
非而誅之以謝天下張而能施故不至於亡其國桓靈¶
之昏庸豈足以語此以昏庸之主而復欲其行嚴酷之¶
法則土崩瓦解之勢當如亡秦亦不待建安之末而漢¶
鼎始移矣¶
　　　魏法序畧　　　　　　　　通　考¶
其序畧曰舊律所以難知者由於六篇篇少故也篇少¶
則文荒文荒則事寡事寡則罪漏是以後人稍増更與¶
<pb:KR3k0043_WYG_118-4a>¶
本體相離今制新律宜都總事類多其篇條舊律因秦¶
法經就增三篇而具律不移因在第六罪條例既不在¶
始又不在終非篇章之義故集罪例以為刑名冠於律¶
首盜律有刼掠恐猲(許葛反/相恐也)和賣買人科有持質皆¶
非盜是故分以為刼掠律則律有欺謾(武安/反)詐偽踰封¶
矯制囚律有詐偽生死令景有詐自復免事類衆多故¶
分為詐律賊律有賊伐樹木殺傷人畜産及諸亡印金¶
布律有毁傷亡失縣官財物故分為毁亡律囚律有告¶
<pb:KR3k0043_WYG_118-4b>¶
劾傳覆廐律有告反逮受科有登聞道辭故分為告劾¶
律囚律有繫囚鞫獄斷獄之法興律有上律之事科有¶
考事報讞宜别為篇故分為繫訊斷獄律盜律有受所¶
監受財枉法雜律有假借不㢘令乙有呵(呼何/反)人受錢¶
科有使者驗賂其事相類故分為請賕律盜律有勃辱¶
強賊興律有擅興徭役具律有出賣呈科有擅作修舍¶
事故分為興擅律興律有乏徭稽留賊律有儲峙不辯¶
廐律有乏軍之興及舊典有奉詔不謹不承用詔書漢¶
<pb:KR3k0043_WYG_118-5a>¶
氏施行有小愆乏反不如令輒劾以不承用詔書乏軍¶
要斬又減以丁酉詔書丁酉詔書漢文所下不宜復以¶
為法故别為之留律秦世舊有廐置乘傳副車食㕑漢¶
初承秦不改漢以賈廣稍省故後漢但設騎置無車馬¶
而律猶著其文則為虛設故除廐律取其可用合科者¶
以為郵驛令其告反逮驗别入告劾律上言變事以為¶
變事令以驚事告急與興律烽燧及科令者以為驚事¶
律盜律有還賍畀主金布律有罰贖入責以呈黄金為¶
<pb:KR3k0043_WYG_118-5b>¶
價科有平庸坐贓事以為償贓律律之初制無免坐之¶
文張湯趙禹始作監臨部主見知故縱之例其見知而¶
故不舉劾各與同罪失不舉劾各以贖論其不見不知¶
不坐也是以文約而例通科之為制每條有違科不覺¶
不知從坐之免坐繫多宜總為免例以省科文故更制¶
定其出例以免坐律諸律令中有其教制本條無從坐¶
之文者皆從此取法也凡所定增十三篇就故五篇合¶
十八篇於正律九篇為增於旁章科令為省矣改漢舊¶
<pb:KR3k0043_WYG_118-6a>¶
律不行於魏者皆除之更依古義制為五刑其死刑有¶
三髠刑有四完刑作刑各三贖刑十一罰金六雜抵罪¶
七凡三十七名以為律首又改賊律但以言語及犯宗¶
廟園陵謂之大逆無道要斬家屬從坐不及祖父母孫¶
至於謀反大逆臨時捕之或汙潴或梟葅夷其三族不¶
在律令所以嚴絶惡跡也賊鬬殺人以劾而亡許依古¶
義聽子弟得追殺之㑹赦及過誤相殺不得報讐所以¶
止殺害也正殺繼母與親母同防繼假之隙也除異子¶
<pb:KR3k0043_WYG_118-6b>¶
之科使父子無異財也歐兄姊加至五嵗刑以明教化¶
也囚徒誣告人反罪及親屬異於善人所以累之使省¶
刑息誣也改投書弃市之科所以輕刑也正篡囚弃市¶
之罪斷凶強為義之蹤也二嵗刑以上除以家人乞鞠¶
之制省所煩獄也改諸郡不得自擇伏日所以齊風俗¶
也斯皆魏世所改其大畧如此¶
　　　請刑法畫一䟽　　　　　　劉　頌¶
惠帝之世政出羣下每有疑獄各出私情刑法不定獄¶
<pb:KR3k0043_WYG_118-7a>¶
訟繁滋尚書裴頠劉頌上䟽論之頌䟽曰自近代以來¶
法漸多門令甚不一臣今僃掌刑斷職思其憂謹具啓¶
聞臣竊伏惟陛下為政每盡善故事求曲當則例不得¶
直盡善故法不得全何則夫法者固以盡理為法而上¶
求盡善則諸下牽文就意以赴主之所許是以法不得¶
全刑書徵文徵文必有乖於情聽之斷而上安於曲當¶
故執平者因文可引則生二端是法多門令不一則吏¶
不知所守下不知所避奸偽者因法之多門以售其情¶
<pb:KR3k0043_WYG_118-7b>¶
所欲淺深茍斷不一則居上者難以檢下於是事同議¶
異獄犴不平有傷於法古人有言人主詳其政荒人主¶
期其事理詳匪他盡善則法傷故其政荒也期者輕重¶
之當雖不厭情苟入於文則得而行之故其事理也又¶
君臣之分各有所司法欲必奉故令主者平文理有窮¶
塞故使大臣釋滯事有時宜故人主權斷主者守文若¶
釋之執犯蹕之平也大臣釋滯若公孫𢎞斷郭解之獄¶
也人主權斷若漢祖戮丁公之為也天下萬事自非斯¶
<pb:KR3k0043_WYG_118-8a>¶
格重為故不近似此類不得出以意妄議其餘皆以律¶
令從事然後法信於下人聽不惑吏不容奸可以言政¶
人主執斯格以責羣下大臣小吏各守其局則法一矣¶
古人有言善為政者看人設教看人設教制法之謂也¶
又曰隨時之宜當務之謂也然則看人隨時在大量也¶
而制其法法軌既定則行之行之信如四時執之堅如¶
金石羣吏豈得在成制之内復稱隨時之宜傍引看人¶
設教以亂政典哉何則始制之初固已看人而随時矣¶
<pb:KR3k0043_WYG_118-8b>¶
今若設法未盡當則宜改之若謂已善不得盡以為制¶
而使奉用之司公得出入以差輕重也夫人君所與天¶
下共者法也已令四海不可以不信以為教方求天下¶
之不慢不可繩以不信之法且先識有言人至愚而不¶
可欺也不謂平時背法意斷不勝百姓願也上古議事¶
以制不為刑辟憂殷及周書法象魏三代之君齊聖然¶
咸弃曲當之妙鑒而任徵文之直准非聖有殊所遇異¶
也今論時敦弊不及中古而執平者欲適情之所安自¶
<pb:KR3k0043_WYG_118-9a>¶
託於議事以制臣竊以為聽言則美論理則違然天下¶
至大事務重雜時有不得悉循文如令故臣謂宜立格¶
為限使主者守文死生以之不敢錯思於成制之外以¶
差輕重則法常全事無正據名例不及大臣論當以釋¶
不滯則事無閡至於非常之斷出法賞罰若漢祖戮楚¶
臣之私已封趙氏之無功唯人主專之非奉職之臣所¶
得擬議然後情求傍請之跡絶似是而非之奏塞此葢¶
齊法之大準也夫出法權制指施一事厭情合聽可適¶
<pb:KR3k0043_WYG_118-9b>¶
耳目誠有臨時當意之快勝於徵文不允人心也然起¶
為經制終年施用恒得一而失十故小有所得者必大¶
有所失近有所漏者必逺有所苞故諳事識體者善權¶
輕重不以小害大不以近妨逺忍曲當之近適以全簡¶
直之大准不牽於凡聽之所安必守徵文以正例每臨¶
其事恒御此心以決斷此又法之大槩也又律法斷罪¶
皆當以法律令正文若無正文依附名例斷之其正文¶
名例所不及皆勿論法吏以上所執不同得為異議如¶
<pb:KR3k0043_WYG_118-10a>¶
律之文守法之官唯當奉用律令至於法律之内所見¶
不同乃得為異議也今限法曹郎令史意有不同為駁¶
唯得論釋法律以正所斷不得援求諸外論隨時之宜¶
以明法官守局之分詔下其事侍中太宰汝南王亮奏¶
以為夫禮以訓世而法以整俗理化之本事實由之若¶
斷不斷常輕重隨意則王憲不一人無所措矣故觀人¶
設教在上之舉守文直法臣吏之節也臣以為泰康八¶
年隨事異議周懸象魏之書漢詠畫一之法誠以法與¶
<pb:KR3k0043_WYG_118-10b>¶
時共義不可二今法素定而法為議則有所開長以為¶
宜如頌所啓為永乆之制於是門下屬三公曰昔先王¶
議事以制自中古以來執法斷事既以立法誠不宜復¶
求法外小善也若常以善奪法則人逐善而不忌法其¶
害甚於無法也按啓事欲令法令斷一事無二門郎令¶
史已下應復出法駁按隨事以聞也¶
　　　晉泰始三年新律　　　　　通　考(後同/)¶
晉武帝泰始三年賈充等修律令成帝親自臨講使裴¶
<pb:KR3k0043_WYG_118-11a>¶
楷執讀四年大赦天下乃頒新律初文王秉魏政患前¶
代律令煩雜陳羣劉劭雖經改革而科網太宻於是命¶
賈充等定法令就漢九章增十一篇仍其族類正其體¶
號改舊律為刑名法例辯囚律為告劾繫訊斷獄分盜¶
律為請賕詐偽水火毁亡因事類為衛宫違制撰周官¶
為諸侯律合二十篇六百三十條二萬七千六百五十¶
七言蠲其苛穢存於益時其餘未宜除之者若軍事田¶
農酤酒未得皆從人心權設其法太平當除故不入律¶
<pb:KR3k0043_WYG_118-11b>¶
悉以為令施行制度以此設教違令有罪則入律也其¶
常事品式章程各還其府為故事減梟斬族誅從坐之¶
條除謀反適飬母出女嫁皆不復還坐父母弃市省禁¶
錮相告之條去捕亡没為官奴婢之制輕過誤老少女¶
人當罰金杖者皆令半之重姦伯叔母之令弃市淫寡¶
女三嵗刑崇嫁娶之要一以下聘為正不治私約峻禮¶
教之防准五服以制罪也凡律令合二千九百二十六¶
條十二萬六千二百言六十卷故事三十卷¶
<pb:KR3k0043_WYG_118-12a>¶
　　　註律表¶
其後明法掾張褧又註律表上之其要曰律始於刑名¶
者所以定罪制也終於諸侯者所以畢其政也是以經¶
畧罪法之輕重正加減之等差明發衆篇之多義補其¶
章條之不足較舉上下綱領其犯盜賊詐偽請賕者則¶
求罪於此作役水火畜飬守僃之細事皆求之作本名¶
告訊為之心舌捕繫為之手足斷獄為之定罪名例齊¶
其法制自始及終往而不窮變動無常周流四極上下¶
<pb:KR3k0043_WYG_118-12b>¶
無方不離于法律之中其知而犯之謂之故意以為¶
然謂之失違忠欺上謂之謾背信藏巧謂之詐虧禮廢¶
節謂之不敬兩訟相趣謂之鬬兩和相害謂之戲無變¶
斬擊謂之賊不意誤犯謂之過逆節絶理謂之不道陵¶
上僭貴謂之惡逆將害未發謂之戕倡首先言謂之造¶
意二人對議謂之謀制衆建計謂之率不和謂之強攻¶
惡謂之畧三人謂之羣取非其物謂之盜貨財之利謂¶
之贓凡二十者律義之較名也夫律者當慎其變審其¶
<pb:KR3k0043_WYG_118-13a>¶
理若不承用詔書無故失之刑當從贖謀反之同伍實¶
不知情當從刑此故失之變也卑與尊鬬皆為賊鬬之¶
加兵刃水火中不得為戲戲之重也向人室廬道逕射¶
不得為過失之近也都城人衆中走馬殺人當謂之賊¶
賊之似也過失似賊戲似鬬鬬而殺傷傍人又似誤盜¶
傷縳守似強盜呵人取財似受賕因辭所連似造劾諸¶
勿聽治似故縱持質似恐喝如此之比為無常之格也¶
五刑不簡正于五罰五罰不服正于五過意善功惡以¶
<pb:KR3k0043_WYG_118-13b>¶
金贖之故律制生罰十過十四等死刑不過三徒加不¶
過六囚加不過五累作不過十一嵗累笞不過千二百¶
刑等不過一嵗金等不過四兩月贖不計日日作不拘¶
月嵗數不疑閏不以加至死并死不復加不可累者故¶
有并數不可并數乃累其加以加論者但得其加與加¶
同者連得其本不在次者不以通論以人得罪與人同¶
以法得罪與法同侵生害死不可齊其防親踈公私不¶
常其教禮樂崇於上故降其刑刑閑於下故全其法是¶
<pb:KR3k0043_WYG_118-14a>¶
故尊卑敘仁義明九族親正道平也律有事狀相似而¶
罪名相渉者若加威勢下手取財為強盜不自知亡為¶
縛守將中有惡言為恐喝不以罪名呵為呵人以罪名¶
呵為受賕刼召其財為持質此六者以威勢得財而名¶
殊者也即不求自與為受賕所監求而後取為盜贓輸¶
入呵受為留難歛人財物積藏於官為擅賦加毆擊之¶
為戮辱諸如此類皆為以威勢得財而罪相似者也夫¶
刑者司理之官理者求情之機情者心神之使心感則¶
<pb:KR3k0043_WYG_118-14b>¶
情動於中而形於言暢於四肢發於事業是故奸人心¶
愧而面赤内怖而色奪論罪者務本其心審其情精其¶
事近取諸身逺取諸物然後乃可以正刑仰手似乞俯¶
手似奪捧手似謝擬手似訴拱臂似自首攘臂似格鬬¶
矜莊似威怡悦似福喜怒憂懼貌在聲色奸貞猛弱候¶
在視息出口有言當為告下手有禁當為賊喜子殺怒¶
子當為戲怒子殺喜子當為賊諸如此類自非至精不¶
能極其理也律之名例非正文而分明也若八十非殺¶
<pb:KR3k0043_WYG_118-15a>¶
傷人他皆勿論即誣告謀反者反坐十嵗不得告言人¶
即奴婢捍主主得喝殺之賊燔人室廬舍積聚盜贓五¶
疋以上弃市即燔官府積聚盜亦當與同毆人教令者¶
與同罪即令人毆其父母不可與行者同得重也若得¶
違法強取強乞之數無還贓法随例畀之文法律中諸¶
不敬違儀失式及犯罪為公為私贓入身不入身皆隨¶
事輕重取法以例求其名也夫理者精𤣥之妙不可以¶
一方行也律者幽理之奥不可以一體守也或計過以¶
<pb:KR3k0043_WYG_118-15b>¶
配罪或化俗以㝷常或隨事以盡情或取舍以從時或¶
推重以立防或引輕以就下公私廢避之宜除削重輕¶
之變皆所以臨時觀釁者用法執詮者幽於未制之中¶
采其根牙之微致之機畧之上稱輕重於毫銖考輩類¶
於參伍然後乃可以理直刑正夫奉聖典者若操刀執¶
繩刀妄加則傷物繩妄彈則侵直梟首者惡之長斬刑¶
者罪之大弃市者死之下髠作者刑之威贖罰者誤之¶
誡王者立此五刑所以寳君子而逼小人也故為勑愼¶
<pb:KR3k0043_WYG_118-16a>¶
之經皆擬周易有變通之體焉夫形而上者謂之道形¶
而下者謂之器推而行之謂之通舉而錯之謂之格刑¶
殺者是冬震曜之象髠罪者是秋凋落之變贖失者是¶
春陽悔吝之疪也五刑成章輒相依准法律之義也¶
　　　唐律刪要序　　　　　　　吳　萊¶
予嘗讀唐律每患其繁賾難省故頗删其要且務觀乎¶
古今立法之淺深用刑之輕重又從而序論之曰夫古¶
者先王之治人也以德而輔之以刑後世之治人也德¶
<pb:KR3k0043_WYG_118-16b>¶
則不足而惟刑辟之是用春秋傳所謂三代之衰然後¶
制刑者也自戰國之世魏李悝始造法經商君受之以¶
相秦及漢悉踵秦故歴代相因至唐則又承隋開皇之¶
律是葢唐律本隋漢律本秦其實一出於戰國李悝盜¶
賊囚捕之緒餘而已不復二帝三王忠厚哀怛刑期無¶
刑之本意矣然以秦之為秦焚滅先代之典籍坑僇儒¶
生猜鷙強暴嚴戻刻深而詔天下學法令而師吏惟隋¶
則亦庻㡬近之而任法者也葢當秦之時孔子沒而異¶
<pb:KR3k0043_WYG_118-17a>¶
端起處士横議而説客妄售其所自為術是非矛盾紛¶
盭相勝然秦方遺仁恩尚首功而儒者又不入宜其一¶
意任法用吏以為治若夫隋氏之初江左齊梁貴淫靡¶
代北周齊習蕃夷天下幸歸於一而風俗未淳朝廷議¶
政之臣類皆俗吏米鹽之徒苛刻煩碎未甚有紀故隋¶
且惡其連篇風雲滿篋月露華而不實者而猶未嘗識¶
夫儒者之真亦宜其一意任法用吏以為治孟子葢曰¶
言非禮義謂之自暴吾身不能居仁由義謂之自弃秦¶
<pb:KR3k0043_WYG_118-17b>¶
則不知儒而不用非自暴歟隋則不知眞儒而不得用¶
非自弃歟是殆秦之任法雖暴於隋而隋之任律則猶¶
襲秦之故智而或過焉者也夫以秦隋惟吏之是師法¶
之是徇自謂其法律之密督責之峻可以肆其鉗制束¶
縛之術於朝廷之上故嘗以一人狙詐猜忌之心而盡¶
疑天下至於衡石程書衛士傳餐而日有不給及觀其¶
所以為效秦則始皇東廵西狩而郡縣之供調不聞不¶
足隋則文帝黎陽洛口倉庾豐盈而其後猶足以聚數¶
<pb:KR3k0043_WYG_118-18a>¶
百萬之盜賊而不盡誠可謂極其盛者雖然關東之禍¶
至於土崩瓦解之勢而一切諉為䑕竊狗偷之盜而不¶
欲聞曾不旋踵而二代之亡若出一轍是何德化之不¶
足而刑辟之是用者遂致然哉然而漢以寛仁攟秦法¶
唐以仁義變隋律葢欲一返乎秦隋之所為是故漸仁¶
摩義淪肌浹髓必也儒者為能究之誠有不在乎俗吏¶
持簿書急期㑹務筐篋者之所能測識此其創立國法¶
飾粉朝章雖若有媿於二帝三王忠厚哀怛刑期無刑¶
<pb:KR3k0043_WYG_118-18b>¶
之本意至於後世杜張之深刻來侯之羅織戕勦民命¶
傷蹶國&ZX-111c25;無所不至然猶幸其本根節目之正者尚足¶
以維持調䕶乎天下之故而不極於亂於是馬鄭諸儒¶
曽以文律而章句之長孫無忌等十九人亦已因律文¶
而作䟽義或從或革或損或益且酌其中要非苟然而¶
遂已者故漢嘗引經以斷獄而深得夫法律之本唐則¶
每以書判㧞萃取士則猶使之知有法律之實而不為¶
空言此殆儒者用世之功天下致治之效將萬一乎先¶
<pb:KR3k0043_WYG_118-19a>¶
王明刑弼教之餘而固非秦隋任法用吏之世可遽及¶
也嗚呼古今立法之淺深用刑之輕重悉已具見乎此¶
儒者何嘗不知吏而吏則不可不通儒尚德化者何嘗¶
不任刑辟任刑辟則不可不務乎德化者也是葢漢唐¶
之所以得秦隋之所以失誠可為後世之龜鑑矣¶
　　　唐刑議　　　　　　　　　唐　書¶
唐貞觀二十一年刑部奏言準律謀反大逆父子皆死¶
兄弟處流此則輕而不懲望請改重法制遣百僚詳議¶
<pb:KR3k0043_WYG_118-19b>¶
司議郎敬播議曰昆弟孔懐人倫雖重比於父子情理¶
有殊生有異室之文死有别宗之義今有髙官重爵本¶
䕃唯逮子孫胙土析珪餘光不及昆季豈有不霑其䕃¶
輙受其辜背理違情恐為太甚必其反兹春令踵彼秋¶
荼創次骨於道德之辰建深文於刑措之日臣將不可¶
物謂誰宜詔從之¶
　　　宋刑議　　　　　　　　　宋　志(後同/)¶
神宗熈寧元年詔謀殺已傷案問欲舉自首從謀殺減¶
<pb:KR3k0043_WYG_118-20a>¶
二等論初登州言有婦云於母服嫁韋惡韋寝陋謀殺¶
不死案問欲舉自首審刑大理論死用違律為婚奏裁¶
貸之知州許遵言當減謀殺罪二等請論如勑律乃送¶
刑部刑部斷如審刑大理遵不服請下兩制議詔翰林¶
學士司馬光王安石同議二人不同罪各為奏光言凡¶
議法者當先原立法之意然後可以斷獄案律其於人¶
損傷不在自首之例釋謂犯殺傷而自首者得免所因¶
之罪仍從故殺傷者葢以於人損傷既不在自首之例¶
<pb:KR3k0043_WYG_118-20b>¶
而别因有犯如為盜刼囚畧賣人之類本無殺傷之意¶
而致殺傷人者慮有司執文并不許首故申明因犯殺¶
傷而自首者得免所因之罪然殺傷之中自有二等其¶
處心積慮巧詐百端掩人不備則謂之謀有情徑行畧¶
無顧慮公然殺害則謂之故謀者重故者輕今因犯他¶
罪致殺傷人他罪得首殺傷不原若從謀殺則太重若¶
從鬪殺則太輕故參酌其中從故殺傷法也其直犯殺¶
傷更無他罪者惟未傷可首已傷不在首限今許遵欲¶
<pb:KR3k0043_WYG_118-21a>¶
以謀與殺分為兩事案謀殺故殺皆是殺人若以謀與¶
殺為兩事則故與殺亦為兩事也彼平居謀慮不為殺¶
人當有何罪而可首者以此知謀字止因殺字生文不¶
得别為所因之罪若以刼鬬與謀皆為所因之罪從故¶
所傷法則是鬬傷自首反得加罪一等也云獲貸死已¶
是寛恩遵為之請欲天下引以為例開奸兇之路長賊¶
殺之源非教之善者也臣愚以為宜如大理寺所定安¶
石言刑綂殺傷罪名不一有因謀有因鬬有因刼有因¶
<pb:KR3k0043_WYG_118-21b>¶
竊有因畧賣人有因被囚禁拒捍官司而走有因強姦¶
有因厭魅呪咀此殺傷而有所因者惟有故殺傷則無¶
所因故刑綂因犯殺傷而自首得免所因之罪仍從故¶
殺傷法其意以為於法得首所因之罪既已原免而法¶
不許首殺傷刑名未有所從唯有故殺傷為無所因而¶
殺傷故令從故殺傷法至今因犯過失殺傷而自首則¶
所因之罪已免唯有殺傷之罪未除過失殺傷非故殺¶
傷不可亦從故殺傷法故刑綂令過失者從本過失法¶
<pb:KR3k0043_WYG_118-22a>¶
至於鬬殺傷則所因之罪常輕殺傷之罪常重則自首¶
合從本法可知此則刑綂之意唯過失與鬬當從本法¶
其餘殺傷得免所因之罪皆從故殺傷罪科之則於法¶
所得首之罪皆原而於法所不得首之罪皆不免其殺¶
傷之情本輕者自從本法本重者得以首原今刑部以¶
因犯殺傷者謂别因有犯罪遂致殺傷竊以為律但言¶
因犯不言别因則謀殺何故不得為殺傷所因之犯又¶
刑部以始謀專為殺人即無所因之罪竊以為律謀殺¶
<pb:KR3k0043_WYG_118-22b>¶
人者徒三年已傷者絞已殺者斬謀殺與已傷已殺自¶
為三等刑名因有謀殺徒三年之犯然後有已傷已殺¶
絞斬刑名豈得稱别無所因之罪今法寺刑部乃以法¶
得首免之謀殺與法不得首免之已傷合為一罪其失¶
律意明甚臣以為亡謀殺已傷案問欲舉自首合從謀¶
殺減二等論然竊原法寺刑部所以自來用例斷謀殺¶
已傷不許首免者葢為律䟽但言假有因盜殺傷盜罪¶
得免故殺傷罪仍科遂引為所因之罪止謂因盜殺傷¶
<pb:KR3k0043_WYG_118-23a>¶
之類盗與殺傷為二事與謀殺殺傷類例不同臣以為¶
律䟽假設條例其於出罪則當舉重以包輕因盗傷人¶
者斬尚得免所因之罪謀殺傷人者絞絞輕於斬則其¶
得免所因之罪可知也然議或謂謀殺已傷情理有甚¶
重者若開自首則或啓奸臣以為有司議罪惟當守法¶
情理輕重則敕許奏裁若有司輙得捨法以論罪則法¶
亂於下人無所措手足矣御史中丞滕甫猶請再選官¶
定議詔送翰林學士吕公著韓維知制誥錢公輔於是¶
<pb:KR3k0043_WYG_118-23b>¶
公著等言安石光所論敇律悉以明偹所爭者惟謀為¶
傷因不為傷因而已臣等以為律著不得自首者凡六¶
科而於人損傷不在自首之例釋謂犯殺傷而自首者¶
得免所因之罪仍從故殺傷法盡自首者但免所因之¶
罪而尚從故殺傷法則所因之謀罪雖原免而傷者還¶
得傷之罪殺者還得殺之刑也且律於器物至不可備¶
償則不許首今於人損傷尚有可當之刑而必欲償之¶
以死不已過乎古初立法殺人者死傷人者抵罪後世¶
<pb:KR3k0043_WYG_118-24a>¶
因刼殺而傷者則増至於斬因謀殺而傷者則増入於¶
絞倘不因先謀則不過徒杖三等之科而已豈至深入¶
於絞斬乎若首其先謀則傷罪仍在是傷不可首而因¶
可首則謀為傷因亦已明矣律所以設首免之科者非¶
獨開改惡之路恐犯者自知不可免死則欲遂其惡心¶
至於必殺今若由此著為定論塞其原首之路則後之¶
首者不擇輕重有司一切案文殺之矣朝廷雖欲寛宥¶
其可得乎茍以為謀殺情重律意不通其首則六科之¶
<pb:KR3k0043_WYG_118-24b>¶
中當著謀殺已傷不在自首之例也編敕所載但意在¶
致人於死並同已傷及傷與不傷情理兇惡不至死者¶
許奏裁今令所因之謀得用舊律而原免已傷之情復¶
以後敕而奏決則何為而不可也臣等以為宜如安石¶
所議便制曰可大理寺審刑刑部法官皆釋罪於是法¶
官齊恢王師元蔡冠卿等皆以公著等所議為不當又¶
詔安石與法官集議安石與師元冠卿反覆論難師元¶
等益堅其説明年二月庚子詔自今謀殺人已死自首¶
<pb:KR3k0043_WYG_118-25a>¶
及案問欲舉並奏取敕裁而判部劉述丁諷奏庚子詔¶
書未盡封還中書於是安石奏以為律意因犯殺傷而¶
自首得免所因之罪仍從故殺傷法若已殺從故殺法¶
則為首者必死不須奏裁為從者自有編敕奏裁之文¶
不須復立新制與唐介等數爭議於帝前卒從安石議¶
是月甲寅詔自今謀殺人自首及案欲舉並以去年七¶
月詔書從事其謀殺人已死為從者雖當首減依嘉祐¶
敕兇惡之人情理巨蠧及謀殺人傷與不傷奏裁收還¶
<pb:KR3k0043_WYG_118-25b>¶
庚子詔書劉述等又奏以爲不當以敕頒御史臺大理¶
寺審刑院及開封府而不頒之諸路入誤引刑一司敕¶
請中書樞密院合議中丞吕誨御史劉琦錢顗皆請如¶
述等奏下之二府帝以為律文甚明不須合議而曾公¶
亮等皆以博盡同異厭塞言者為無傷乃以衆議付樞¶
密院文彦博以為殺傷者欲傷而傷也即以殺者不可¶
首吕公弼以為殺傷於律不可首請自今以後殺傷依¶
律其從而加功自首即奏裁陳升之韓綘議與安石畧¶
<pb:KR3k0043_WYG_118-26a>¶
同時富弼入相帝令弼與安石議弼謂安石以謀與殺¶
分為二事以破析律文葢從衆議安石不可弼乃辭以¶
病八月遂詔謀殺人自首及案問欲舉並依今年二月¶
甲寅敕施行詔開封府推官王堯臣劾劉述丁諷王師¶
元以聞述等皆貶司馬光言阿云之獄中材之吏皆能¶
立斷朝廷命兩制兩府定奪者各一敕出而復收者一¶
收而復出者各一爭論縱横至今未定夫執條據例者¶
有司之職也原情制義者君相之事也分爭辨訟非禮¶
<pb:KR3k0043_WYG_118-26b>¶
不決禮之所去刑之所取也阿云之事陛下試以禮觀¶
之豈難決之獄哉彼謀殺為一事為二事謀為所因此¶
苛察繳繞之論乃文法俗吏之所爭豈明君賢相所當¶
㽜意耶今議論嵗餘而後成法終為弃百代之常典悖¶
三綱之大義使良善無告奸兇得志豈非徇其枝葉而¶
忘其本根之所致邪不報初安石議行司勲員外郎崔¶
台符舉手加額曰數百年誤用刑名今乃得正安石喜¶
其附已明年六月擢判大理寺¶
<pb:KR3k0043_WYG_118-27a>¶
　　　宋詔獄¶
詔獄本以紏大姦慝故事不常見初群臣犯法體大者¶
多下御史臺獄小則開封府大理寺鞫治焉神宗以來¶
凡一時承詔置推者謂之制勘院事出中書則曰推勘¶
院獄已廼罷熈寜二年命尚書都官郎中沈衡鞫前知¶
杭州祖無擇于秀州内侍乘驛追逮御史張戬等言無¶
擇三朝近侍而驟繫囹圄非朝廷以亷耻風厲臣下之¶
意請免其就獄止就審問不從又命崇文院校書張載¶
<pb:KR3k0043_WYG_118-27b>¶
鞫前知明州光禄卿苖振于越州獄成無擇坐貸官錢¶
及借公使酒謫忠正軍節度副使振坐故入裴士堯罪¶
及所為不法謫復州團練副使獄半年乃決辭所連逮¶
官吏坐勒停衝替編管又十餘人皆御史王子韶啓其¶
事自是詔獄屡興其悖于法及國體所繫者著之其餘¶
不足紀也若凌遲腰斬之法熈寜以前未嘗用於元凶¶
巨蠧而自是以口語狂悖致罪者麗于極法矣盖詔獄¶
之興始由柄國之臣藉此以威縉紳逞其私憾朋黨之¶
<pb:KR3k0043_WYG_118-28a>¶
禍遂起流毒不已紹聖間章惇蔡卞用事既再追貶吕¶
公著司馬光及謫吕大防等嶺外意猶未快仍用黄履¶
䟽髙士京狀追貶王珪皆誣以圖危上躬其言寖及宣¶
仁上頗惑之最後起同文舘獄將悉誅元祐舊臣時太¶
府寺主簿蔡渭奏臣叔父碩嘗於邢恕處見文及甫元¶
祐中所寄恕書具述奸臣大逆不道之謀及甫彦博子¶
也必知姦狀詔翰林承㫖蔡京吏部侍郎安惇同究問¶
初及甫與恕書自謂畢禫當求外入朝之計未可必聞¶
<pb:KR3k0043_WYG_118-28b>¶
已逆為機穽以榛塞其塗又謂司馬昭之心路人所知¶
又云濟之以粉昆朋類錯立欲以𦕈躬為甘心快意之¶
地及甫嘗語蔡碩謂司馬昭指劉摯粉昆指韓忠彦𦕈¶
躬及甫自謂葢俗稱駙馬都尉為粉侯人以王師約故¶
呼其父堯臣為粉父忠彦乃嘉彦之兄也及甫除都司¶
為劉摯論列又摯嘗論彦博不可除三省長官故止為¶
平章重事及彦博致仕及甫自權侍郎以修撰守郡母¶
䘮除與恕書請補外因為躁忿詆毁之辭及置對則以¶
<pb:KR3k0043_WYG_118-29a>¶
昭比摯如舊𦕈躬乃以指上而粉昆乃謂指王巖叟面¶
如傅粉故曰粉梁燾字況之以況為兄故曰昆斥摯將¶
謀廢立不利於上躬京惇言事渉不順及甫止聞其父¶
言無他證佐望别差官審問乃詔中書舍人蹇序辰審¶
問仍差内侍一員同往蔡京安惇等共治之將大有所¶
誅戮然卒不得其要領㑹星變上怒稍息然京惇極力¶
鍜錬不少置既而梁燾卒於化州劉摯卒於新州衆皆¶
疑二人不得其死明年五月詔摯燾據文及甫等所供¶
<pb:KR3k0043_WYG_118-29b>¶
言語偶逐人皆亡不及考驗明正典刑摯燾諸人並勒¶
停永不收叙先時三省進呈帝曰摯等已謫遐方朕遵¶
祖宗遺志未嘗殺戮大臣其釋勿治初元祐更政嘗置¶
訴理所申理寃濫元符元年中丞安惇言神宗厲精圖¶
治明審庻獄而陛下未親政時姦臣置訢理所凡得罪¶
熈寜元豐之間者咸為除雪歸怨先朝收恩私室乞取¶
公案看詳從初加罪之意復依元斷施行時章惇猶豫¶
未應蔡卞即以相公二心之言迫之惇懼即日置局命¶
<pb:KR3k0043_WYG_118-30a>¶
蹇序辰同安惇看詳案内文狀陳述及訴理所看詳於¶
先朝言語不順者具名以聞自是以伸雪復改正重得¶
罪者八百三十家及徽宗即位改正元祐訴理之人右¶
正言陳瓘言訴理得罪自語言不順之外改正者七百¶
餘人無罪者既䝉昭雪則㸔詳之官如蹇序辰安惇者¶
安可以不加罪乎序辰與惇受大臣諷諭迎合紹述之¶
意因謂訴理之事形迹先朝遂使紛紛不已考之公議¶
宜正典刑㑹中書省亦請治惇序辰罪詔蹇序辰安惇¶
<pb:KR3k0043_WYG_118-30b>¶
並除名放歸田里靖康初元既戮梁方平太傅王黼永¶
州安置言者論黼欺君罔上專權怙寵蠧財害民壊法¶
敗國朔方之釁黼主其謀遣吏追至雍丘殺之取其首¶
以獻仍籍其家又詔賜(缺/)安德軍承宣使李彦死彦根¶
括民田奪民常産重歛租課百姓失業愁怨溢路官吏¶
稍忤意捃摭送獄多至憤死故特誅之暴少保梁師成¶
朋比王黼之罪責彰化軍節度副使行一日追殺之臺¶
諫極論朱勔肆行姦惡起花石綱竭百姓膏血罄州縣¶
<pb:KR3k0043_WYG_118-31a>¶
帑藏子姪承宣觀察者數人厮役為横行媵妾有封號¶
園第器用悉擬宫禁竄勔廣南㝷賜死趙良嗣者本燕¶
人馬植童貫使遼國植邀於路説以覆宗國之䇿貫挾¶
之以歸卒用其計以基南北之禍至是伏誅七月暴童¶
貫十罪遣人即所至斬之言者論蔡攸興燕山之役禍¶
及天下驕奢淫佚載籍所無詔誅攸并弟翛髙宗承大¶
亂之後治王時雍等賣國之罪洪芻余大均陳冲張卿¶
才李彛王及之周懿文胡思文並下御史臺獄獄具刑¶
<pb:KR3k0043_WYG_118-31b>¶
寺論芻納景王寵&ZX-111b17;大均納喬貴妃侍兒及之苦辱寜¶
德皇后女弟當流冲括金銀自盗與宫人飲當絞懿文¶
卿才彛與宫人飲卿才彛當徙懿文當杖思文於推擇¶
張邦昌狀内添諂奉之詞罰銅十斤並該赦上閲狀大¶
怒李綱等共解之上亦新蒞政重於殺士大夫乃詔芻¶
大均沖各特貸命流沙門島永不放還卿才彛及之懿¶
文思文並以别駕安置邊郡宋齊愈下臺獄法寺以犯¶
在五月一日赦前奏裁詔齊愈謀立異姓以危宗社非¶
<pb:KR3k0043_WYG_118-32a>¶
受命為臣僚之比特不赦腰斬都市紹興中監察御史¶
婁寅亮陳宗社大計秦檜惡之使言者論其父死匿不¶
舉哀下大理寺劾治迄無所得詔免所居官樞密使張¶
俊使人誣張憲謂收岳飛文字謀為變秦檜欲乗此誅¶
飛命万俟卨鍜錬成之飛賜死誅其子雲及憲于市汾¶
州進士知浹上書訟飛寃决杖編管袁州廣西帥胡舜¶
陟與轉運使吕源有隙源奏舜陟賘汚僭擬又以書抵¶
檜言舜陟訕笑朝政檜素惡舜陟遣大理官往治之舜¶
<pb:KR3k0043_WYG_118-32b>¶
陟不服死於獄飛與舜陟死檜權愈熾屢興大獄以中¶
異已者名曰詔獄實非詔㫖也其後所謂詔獄紛紛類¶
此¶
　　　元刑　　　　　　　　　　元　志¶
元興其初未有法守百司斷理獄訟循用金律頗傷嚴¶
刻及世祖平宋疆理混一由是簡除繁苛始定新律頒¶
之其五刑之目凡七下至五十七謂之笞刑凡六十七¶
至一百七謂之杖刑其徒法年數杖數相附麗為加减¶
<pb:KR3k0043_WYG_118-33a>¶
鹽徒盗賊既决而又鐐之流則南人遷扵遼陽迤北之¶
地北人遷於南方湖廣之鄉死刑則有斬而無絞惡逆¶
之極者又有凌遲處死之法焉葢古者以墨劓剕宫大¶
辟為五刑後世除肉刑乃以笞杖徒流死備五刑之數¶
元因之更用輕典葢亦仁矣世祖謂宰臣曰朕或怒有¶
有罪者使汝殺汝勿殺必遲回一二日乃覆奏斯言也¶
雖古仁君何以過之自後繼體之君惟刑之恤凡郡國¶
有疑獄必遣官覆讞而從輕死罪審録無寃者亦必待¶
<pb:KR3k0043_WYG_118-33b>¶
報然後加刑而大德間王約復上言國朝之制笞杖十¶
減為七今之杖一百者宜止九十七不當又加十也此¶
其君臣之間唯知輕典之為尚百年之間天下乂寜亦¶
豈偶然而致哉然其弊也南北異制事類繁𤨏挾情之¶
吏舞弄文法出入比附用譎行私而兇頑不法之徒又¶
數以赦宥獲免至於西僧嵗作佛事或恣意縱囚以售¶
其奸宄俾善良者喑啞而飲恨識者病之然則元之刑¶
法其得在仁厚其失在乎緩弛而不知檢也¶
<pb:KR3k0043_WYG_118-34a>¶
元世祖定天下之刑笞杖徒流絞五等笞杖罪既定曰¶
天饒他一下地饒他一下我饒他一下自是合笞五十¶
止笞四十七合杖一百十止杖一百七天下死囚審讞¶
已定亦不加刑皆老死於囹圄自后惟秦王巴延出天¶
下囚始一加刑故七八十年之中老稚不㑹覩斬戮及¶
見一死人頭輙相驚駭可謂勝殘去殺黎元在海涵春¶
育之中矣¶
　¶
<pb:KR3k0043_WYG_118-34b>¶
　¶
　¶
　¶
　¶
　¶
　¶
　¶
　稗編卷一百十八¶
