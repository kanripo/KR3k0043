# -*- mode: mandoku-view; -*-
#+TITLE: 稗編
#+DATE: 2015-08-24 23:32:05.556355
#+PROPERTY: ID KR3k0043
#+PROPERTY: BASEEDITION WYG    
#+PROPERTY: JUAN 卷一百二十
<pb:KR3k0043_WYG_120-1a>¶
欽定四庫全書¶
　稗編卷一百二十　　　　明　唐順之　撰¶
　　工¶
　　　漢屯田　　　　　　　　　漢　志¶
漢昭帝始元二年發習戰射士調故吏將屯田張掖郡¶
宣帝神爵元年後將軍趙充國擊先零羗罷騎兵屯田¶
以待其弊奏曰臣所將吏士馬牛食月用糧榖十九萬¶
九千六百三十斛鹽千六百九十三斛茭藁二十五萬¶
<pb:KR3k0043_WYG_120-1b>¶
二百八十六石難乆不解徭役不息又恐它夷卒有不¶
虞之變且羗虜易以計破難用兵碎也故臣愚心以為¶
擊之不便計度臨羗東至浩(音/告)亹(音門即金城郡廣武/縣地臨羗在今西平)¶
(郡/)羗虜故田及公田民所未墾可二千頃以上願罷騎¶
兵留弛刑應募及淮陽汝南歩兵與吏私從者合凡萬¶
二百八十一人用榖月二萬七千三百六十三斛鹽三¶
百八斛分屯要害處氷解漕下繕鄉亭浚溝渠(漕下以/水運木)¶
(而下/也)理湟(音/皇)陿(音/陜)以西道橋七十所令可至鮮水左右¶
<pb:KR3k0043_WYG_120-2a>¶
田事出賦人二十畝(田事出謂至春人出/營田也賦謂班與之)至四月草生¶
發郡騎及屬國胡騎伉健各十倅馬十二就草(倅馬副/馬十二)¶
(者千騎則與副/馬二百匹也)為田者游兵以充入金城郡益積蓄省¶
大費今大司農所轉榖至者足支萬人一嵗食謹上田¶
處及器用簿唯陛下裁許又上便宜十二事歩兵九校¶
(一部為/一校)吏士萬人留屯以為武因田致榖威德並行一¶
也又因摧折羗虜令不得歸肥饒之地貧破其衆以成¶
羗虜相畔之漸二也居民得並田作不失農業三也軍¶
<pb:KR3k0043_WYG_120-2b>¶
馬一月之食度支田士一嵗罷騎兵以省大費四也至¶
春省田士卒循河湟漕榖至臨羗以示羗虜揚威武傳¶
世折衝之具五也以閒暇時下所伐材繕治郵亭充入¶
金城六也兵出乘危徼幸不出令反畔之虜竄於風寒¶
之地離霜露疾疫瘃墮之患(謂因寒而/墮指也)坐得必勝之道¶
七也亡經阻逺追死傷之害八也内不損威武之重外¶
不令虜得乘間之勢九也又亡驚動河南大开小开(皆/𦍑)¶
(種/)使生它變十也治湟陿中道橋令可至鮮水以制西¶
<pb:KR3k0043_WYG_120-3a>¶
域信威千里從枕席上過師十一也大費既省繇役豫¶
息以戒不虞十二也留屯田得十二便出兵失十二利¶
屯田内有亡費之利外有守禦之備騎兵雖罷虜見萬¶
人留田為必禽之具其土崩歸德宜不乆矣詔罷兵獨¶
留充國屯田明年五月充國奏羗本可五萬人軍凡斬¶
首七千六百級降者三萬二千人溺河湟饑餓死者五¶
六千人定計遺脱與煎鞏黄羝俱亡者不過四十人羗¶
靡忘等自詭必得請罷屯兵詔可充國振旅而還¶
<pb:KR3k0043_WYG_120-3b>¶
　　　論漢屯田　　　　　　　　馬端臨¶
按屯田所以省饋饟因農為兵而起於漢昭宣之時然¶
文帝時晁錯上言逺方之卒守塞一嵗而更不知胡人¶
之能不如選常居者家室田作以備之為之髙城深塹¶
先為室屋具田器募罪人及免徒復作及民之欲徃者¶
皆賜髙爵復其家俾實塞下使屯戍之事省輸將之費¶
寡則其規模已略出此但文帝則與以田屋令其人自¶
為戰守而此屯田則以兵留耕因取其耕之所獲以饟¶
<pb:KR3k0043_WYG_120-4a>¶
兵㣲為不同又武帝征和中桑𢎞羊與丞相御史請屯¶
田故輪臺地以威西域而帝下詔深陳既徃之悔不從¶
之其事亦在昭宣之前然輪臺西於車師千餘里去長¶
安且萬里非張掖金城之比而欲驅漢兵逺耕之豈不¶
謬哉賴其説陳於帝既悔之後耳又武帝通西域復輪¶
臺渠犁亦置營田校尉領護然田卒止數百人今𢎞羊¶
建請以為溉田五千頃以上則徙民多而騷動衆矣帝¶
既悔徃事思富民宜其不從也¶
<pb:KR3k0043_WYG_120-4b>¶
　　　魏屯田　　　　　　　　　魏　志¶
魏齊王芳正始四年司馬宣王督諸軍伐呉時欲廣田¶
蓄榖為滅賊資乃使鄧艾行陳項以東至壽春(自今淮/陽郡項)¶
(城縣以東/至壽春郡)艾以為田良水少不足以盡地利宜開河渠¶
可以大積軍糧又通運漕之道乃著濟河論以喻其指¶
又以為昔破黄巾因為屯田積榖於許都以制四方今¶
三隅已定事在淮南每大軍征舉運兵過半功費巨億¶
以為大役陳蔡之間上下田良可省許昌左右諸道田¶
<pb:KR3k0043_WYG_120-5a>¶
并水東下令淮北屯二萬人淮南三萬人十二分休常¶
有四萬人且田且守永豐常收三倍於西計除衆費嵗¶
完五百萬斛以為軍資六七年間可積三千萬斛於淮¶
上此則十萬之衆五年之食也以此乗呉無徃而不克¶
矣宣王善之皆如艾計遂北臨淮水自鍾離西南横石¶
以西盡泚(音/脂)水四百餘里置一營六十人且佃且守兼¶
修廣淮陽百尺二渠上引河流下通淮潁大理諸陂於¶
潁南北穿渠三百餘里溉田二萬頃淮南淮北皆相連¶
<pb:KR3k0043_WYG_120-5b>¶
接自壽春到京師農官兵田雞犬之聲阡陌相屬每東¶
南有事大軍興衆汎舟而下逹于江淮資食有儲而無¶
水害艾所建也¶
　　　兩晉屯田　　　　　　　　晉　書¶
晋羊祜為征南大將軍鎮淮襄吳石城守去襄陽七百¶
餘里每為邊害祜患之竟以詭計令吳罷守於是戍邏¶
減半分以墾田八百餘頃大獲其利祐之始至也軍無¶
百日之糧及至季年有十年之積泰康元年平吳之後¶
<pb:KR3k0043_WYG_120-6a>¶
當陽侯杜元凱在荆州(今襄/陽郡)修召信臣遺跡(召信臣所/作鉗廬陂)¶
(六門堰並今南陽郡攘/縣界時為荆州所統)激用浊(音/蚩)淯(音/育)諸水以浸原田¶
萬餘頃分疆刋石使有定分公私同利衆庶賴之號曰¶
杜父舊水道唯沔漢逹江陵千數百里北無通路又巴¶
丘湖沅湘之㑹表裏山川實為險固荆蠻之所恃也預¶
乃開楊口起夏水逹巴陵千餘里(夏水楊口在今江陵/郡江陵縣界巴陵即)¶
(今/郡)内瀉長江之險外通零桂之漕(零陵桂/陽並郡)南土歌之曰¶
後世無叛由杜翁孰識智名與勇功　東晉元帝督課¶
<pb:KR3k0043_WYG_120-6b>¶
農功二千石長吏以入榖多少為殿最其宿衛要任皆¶
令赴農使軍各自佃即以為廩太興中三吳大饑後軍¶
將軍應詹上表曰魏武帝用棗祗韓浩之議廣建屯田¶
又於征伐之中分帶甲之士隨宜開墾故下不甚勞大¶
功克舉間者流人奔東吳東吳令險皆已還返江西良¶
田曠廢已乆火耕水耨為功差易宜簡流人興復農官¶
功勞報賞皆如魏氏故事一年中與百姓二年分税三¶
年計賦税以使之公私兼濟則倉庾盈億可計日而待¶
<pb:KR3k0043_WYG_120-7a>¶
之穆帝升平初荀羡為北部都尉鎮下邳(今臨淮/郡縣)屯田¶
于東陽之石鼈(亦在今之/臨淮郡界)公私利之¶
　　　唐屯田(三節/)　　　　　　　唐　書¶
唐開軍府以扞要衝因隙地置營田天下屯總九百九¶
十二司農寺因屯三頃州鎮諸軍每屯五十頃水陸腴¶
瘠播植地宜與其功庸煩省收率之多少皆決於尚書¶
省苑内屯以善農者為屯官屯副御史廵行蒞輸上地¶
五十畝瘠地二十畝稻田八十畝則給牛一諸屯以地¶
<pb:KR3k0043_WYG_120-7b>¶
良薄與嵗之豐凶為三等具民田嵗穫多少取中熟為¶
率有警則以兵若夫千人助收𨽻司農者嵗三月卿少¶
卿循行治不法者凡屯田收多者褒進之嵗以仲春籍¶
來嵗頃畝州府軍鎮之逺近上兵部度便宜遣之　建¶
中初宰相楊炎請置屯田於豐州發關附民鑿陵陽渠¶
以増溉京兆尹嚴郢嘗從事朔方知其利害以為不便¶
疏奏不報郢乃奏五城舊屯其數至廣以開渠之糧貸¶
諸城官田約以冬輸又以開渠功直布帛先給田者據¶
<pb:KR3k0043_WYG_120-8a>¶
估轉榖如此則闗輔免調發五城田闢比之浚渠利十¶
倍也時楊炎方用事郢議不用而陵陽渠亦不成然振¶
武天德良田廣袤千里　元和中振武軍饑宰相李絳¶
請開營田可省度支漕運及絶和糴欺隠憲宗稱善乃¶
以韓重華為振武京西營田和糴水運使起代北墾田¶
三百頃出贓罪吏九百餘人給以耒耜耕牛假糧種使¶
償所負粟二嵗大熟因募人為十五屯每屯百三十人¶
人耕百畝就髙為堡東起振武西逾雲州極於中受降¶
<pb:KR3k0043_WYG_120-8b>¶
城凡六百餘里列柵二十墾田三千八百餘頃嵗收粟¶
二十萬石省度支錢二千餘萬緡重華入朝奏請益開¶
田五千頃法用人五千可以盡給五城㑹李絳已罷後¶
宰相持其議而止憲宗末天下營田皆雇民或借庸以¶
耕又以瘠地易上地民間苦之穆宗即位詔還所易地¶
而耕以官兵耕官地者給三之一以終身靈武邠寜土¶
廣肥而民不知耕¶
　　　宋屯田　　　　　　　　　宋　志¶
<pb:KR3k0043_WYG_120-9a>¶
前代軍師所在有地利則開屯田營田以省餽饟宋太¶
宗伐契丹規取燕薊邊隙一開河朔連嵗繹騷耕織失¶
業州縣多閒田而縁邊益増戍兵自雄州東際于海多¶
積水契丹患之不得肆其侵突順安軍西至北平二百¶
里其地平曠嵗常自此而入議者謂宜度地形髙下因¶
水陸之便建阡陌濬溝洫益樹五稼可以實邊廩而限¶
戎馬端拱二年分命左諫議大夫陳恕右諫議大夫樊¶
知古為河北東西路招置營田使恕對極言非便行數日¶
<pb:KR3k0043_WYG_120-9b>¶
有詔令修完城堡通導溝瀆而營田之議遂寢時又命¶
知代州張齊賢制置諸州營田尋亦罷六宅使何承矩¶
請於順安砦西引易河築堤為屯田既而河朔連年大¶
水及承矩知雄州又言宜因積潦蓄為陂塘大作稻田¶
以足食㑹滄州臨津令閩人黄懋上書言閩地惟種水¶
田縁山導泉倍費功力今河北州軍多陂塘引水溉田¶
省功易就三五年間公私必大獲其利詔承矩按視還¶
奏如懋言遂以承矩為制置河北沿邊屯田使懋為大¶
<pb:KR3k0043_WYG_120-10a>¶
理寺丞充判官發諸州鎮兵一萬八千人給其役凡雄¶
莫霸州平戎順安等軍興堰六百里置斗門引淀水灌¶
溉初年種稻值霜不成懋以晩稻九月熟河北霜早而¶
地氣遲江東早稻七月即熟取其種課令種之是嵗八¶
月稻熟初承矩建議沮之者頗衆武臣習攻戰亦耻於¶
營葺既種稻不成羣議愈甚事幾為罷至是承矩載稻¶
穗數車遣吏送闕下議者乃息而莞蒲蜃蛤之饒民賴¶
其利度支判官陳堯叟等亦言漢魏晉唐於陳許鄧𨽻¶
<pb:KR3k0043_WYG_120-10b>¶
暨蔡宿亳至于壽春用水利墾田陳迹具在請選官大¶
開屯田以通水利發江淮下軍散卒及募民充役給官¶
錢市牛置耕具導溝瀆築防堰每屯十人人給一牛治¶
田五十畝雖古制一夫百畝今且墾其半俟乆而古制¶
可復也畝約收三斛嵗可收十五萬斛七州之間置二¶
十屯可得三百萬斛因而益之數年可使倉廩充實省¶
江淮漕運民田未闢官為種植公田未墾募民墾之嵗¶
登所取並如民間主客之例傅子曰陸田命懸於天人¶
<pb:KR3k0043_WYG_120-11a>¶
力雖修茍水旱不時則一年之功棄矣水田之制由人¶
力人力茍修則地利可盡且蟲災之害亦少於陸田水¶
田既修其利兼倍帝覽奏嘉之遣大理寺丞皇甫選光¶
禄寺丞何亮乗傳按視經度然不果行右正言田况言¶
鎮戎原渭地方數百里舊皆民田今無復農事可即其¶
地大興營田以保㨗兵不習戰者分耕五百人為一堡¶
三兩堡置營田官一領之播種以時農隙則習武事䟽¶
奏不用後乃命三司户部副使夏安期等議並邊置屯¶
<pb:KR3k0043_WYG_120-11b>¶
田迄不能樞宻使吳充上疏曰今之屯田誠未易行古¶
者一夫百畝又受田十畝為公田莫若因弓箭手倣古¶
助田法行之熈河四川田無慮萬五千頃十分取一以¶
為公田大約中嵗畝一石則公田所得十五萬石官無¶
屯營牛具廩給之費借用衆力而民不勞大荒不收而¶
官無所損省轉輸平糴價如是者其便有六而提㸃刑¶
獄鄭民憲言祖宗時屯營田皆置務屯田以兵營田以¶
民固有異制然襄州屯田既調夫矣又取鄰州之兵是¶
<pb:KR3k0043_WYG_120-12a>¶
營田不獨以民也邊州營田不限兵民皆取給用是屯¶
田不獨以兵也至於招弓箭手不盡之地復以募民則¶
兵民參錯固無異也而前後施行或侵占民田或差借¶
耨夫或諸郡括牛或兵民雜耕或諸州廂軍不習耕種¶
不能水土頗致煩擾至於嵗之所入不償其費遂又報¶
罷惟因弓箭手為助田法一夫受田百畝别以十畝為¶
公田俾之自備種糧功力嵗畝收一石水旱三分除一¶
官無廩給之費民有耕鑿之利若可以為便然弓箭手¶
<pb:KR3k0043_WYG_120-12b>¶
之招至未安其業而種糧無所仰給又責其借力於公¶
田慮人心易搖乞候稍稔推行知太原府吕惠卿嘗上¶
營田疏曰今葭蘆米脂裏外良田不啻一二萬頃夏人¶
名為真珠山七寳山言其多出禾粟也若耕其半則兩¶
路新砦兵費已不盡資内地况能盡闢之乎前此所不¶
敢進耕者外無捍衛也今於葭蘆米脂相去一百二十¶
里間各建一砦又其間置小堡舖相望則延州之義合¶
白草與石州之吳堡尅明以南諸城砦千里邊面皆為¶
<pb:KR3k0043_WYG_120-13a>¶
内地而河外三州荒閒之地皆可墾闢以贍軍用凡昔¶
為夏人所侵及蘇安靖棄之以為兩不耕者皆可為法¶
耕之於是就糴河外而使河内之民被支移者量出脚¶
乘之直革百年逺輸貴糴以免困公之弊財力稍豐又¶
通葭蘆之道於麟州之神木其通堡砦亦如葭蘆米脂¶
之法而横山膏腴之地皆為我有矣七年惠卿雇五縣¶
耕牛發將兵外護而耕新疆葭蘆吳堡間膏腴地號木¶
𤓰原者凡得地五百餘頃麟府豐州地七百三十頃弓¶
<pb:KR3k0043_WYG_120-13b>¶
箭手與民之無力及異時而不耕者又九百六十頃惠¶
卿自謂所得極厚可助邊計乞推之陜西八年樞宻院¶
奏去年耕種木𤓰原凡用將兵萬八千餘人馬二千餘¶
匹費錢七千餘緡榖近九千石糗糒近五萬斤草萬四¶
千餘束又保甲守禦費緡錢千三百米石三千二百役¶
耕民千五百雇牛千具皆疆民為之所收禾粟蕎麥萬¶
八千石草十萬二千不償所費又借轉運司錢榖以為¶
子種至今未償増入人馬防拓之費仍在年計之外慮¶
<pb:KR3k0043_WYG_120-14a>¶
經畧司來年再欲耕種乞早約束詔諭惠卿母蹈前失¶
河東進築堡砦自麟石鄜延南北近三百里及涇原環¶
慶熈河蘭㑹新復城砦地土悉募廂軍配卒耕種免役¶
已而營田司言諸路募發廂軍皆不閑田作遂各遣還¶
其州工部尚書張闡言今日荆襄屯田之害以其無耕¶
田之民而課之游民游民不足而強之百姓於是百姓¶
舍已熟田而耕官生田或逺數百里徴呼以來或名雙¶
丁而役其強壯老稚無飬一方騷然罷之誠是也然自¶
<pb:KR3k0043_WYG_120-14b>¶
去嵗以來置耕牛農器修長木二渠費已十餘萬一旦¶
舉而棄之則荆襄之地終不可耕也比見兩淮歸正之¶
民動以萬計官不能續食則老弱饑死強者轉而之他¶
若使之就耕荆襄之田非惟可免流離抑使中原之民¶
聞之知朝廷有以處我率皆襁負而至矣異時墾闢既¶
廣取其餘以輸官實為兩便詔除見耕者依舊餘令虞¶
允文同王珏措置二年江淮都督府㕘贊陳俊卿言欲¶
以不披帶人擇官荒田標旗立砦多買牛犂縱耕其中¶
<pb:KR3k0043_WYG_120-15a>¶
官不收租人自樂從數年之後墾田必多榖必賤所在¶
有屯則村落無盗賊之憂軍食既足則饋餉無轉運之¶
勞此誠經乆守淮之䇿詔從之¶
　　　元屯田　　　　　　　　　元　志¶
古者寓兵於農漢魏而下始置屯田為守邊之計有國¶
者善用其法則亦飬兵息民之要道也元國初用兵征¶
討遇堅城大敵則必屯田以守之海内既一於是内而¶
各衛外而行省皆立屯田以資軍餉或因古之制或以¶
<pb:KR3k0043_WYG_120-15b>¶
地之宜其為慮葢甚詳宻矣大抵勺陂洪澤甘肅𤓰沙¶
因昔人之制其地利葢不减於舊和林陜西四川等地¶
則因地之宜而肇為之亦未嘗遺其利焉至於雲南八¶
畨海南海北雖非屯田之所而以為蠻夷腹心之地則¶
又因制兵屯旅以控扼之由是而天下無不可屯之兵¶
無不可耕之地矣¶
　　　漢水利　　　　　　　　　漢　志¶
自鄭國渠起至元鼎六年百三十六嵗而倪寛為左内¶
<pb:KR3k0043_WYG_120-16a>¶
史奏請穿鑿六輔渠以益溉鄭國傍髙卬之田上曰農¶
天下之本也泉流灌寖所以育五榖也左右内史地名¶
山川原甚衆細民未知其利故為通溝瀆畜陂澤所以¶
備旱也今内史稻田租挈重不與郡同其議减令吏民¶
勉農盡地利平繇行水勿使失時後十六嵗大始二年¶
趙中大夫白公復奏穿渠引涇水首起谷口尾入櫟陽¶
注渭中袤二百里溉田四千五百餘頃因名曰白渠民¶
得其饒歌之曰田於何所池陽谷口鄭國在前白渠起¶
<pb:KR3k0043_WYG_120-16b>¶
後舉臿為雲决渠為雨涇水一石其泥數斗且溉且糞¶
長我禾黍衣食京師億萬之口言此兩渠饒也是時方¶
事匈奴興功利言便宜者甚衆齊人延年上書言河出¶
崑崙經中國注勃海是其地埶西北髙而東南下也可¶
按圖書觀地形令水工準髙下開大河上領出之胡中¶
東注之海如此關東長無水災北邊不憂匈奴可以省¶
隄防備塞士卒轉輸胡㓂侵盗覆軍殺將暴骨原野之¶
患天下常備匈奴而不憂百越者以其水絶壤斷也此¶
<pb:KR3k0043_WYG_120-17a>¶
功一成萬世大利書奏上壯之報曰延年計議甚深然¶
河迺大禹之所道也聖人作事為萬世功通於神明恐¶
難改更自塞宣房後河復北決於舘陶分為屯氏河東¶
北經魏郡清河信都勃海入海廣深與大河等故因其¶
自然不隄塞也此開通後舘陶東北四五郡雖時小被¶
水害而兖州以南六郡無水憂宣帝地節中光禄大夫¶
郭昌使行河北曲三所水流之勢皆邪直貝丘縣恐水¶
盛隄防不能禁廼各更穿渠直東經東郡界中不令北¶
<pb:KR3k0043_WYG_120-17b>¶
曲渠通利百姓安之元帝永光五年河決清河靈鳴犢¶
口而屯氏河絶成帝初清河都尉馮逡奏言郡承河下¶
流與兖州東郡分水為界城郭所居尤卑下土壤輕脆¶
易傷傾所以關無大害者以屯氏河通兩川分流也今¶
屯氏河塞靈鳴犢口又益不利獨一川兼受數河之任¶
雖髙増隄防終不能泄如有霖雨旬日不霽必盈溢靈¶
鳴犢口在清河東界所在處下雖令通利猶不能為魏¶
郡清河減損水害禹非不愛民力以地形有勢故穿九¶
<pb:KR3k0043_WYG_120-18a>¶
河今既滅難明屯氏河不流行七十餘年新絶未乆其¶
處易浚又其口所居髙於以分流殺水力道里便宜可¶
復浚以助大河泄暴水備非常又地節時郭昌穿直渠¶
後三嵗河水更從故第二曲間北可六里復南合今其¶
曲勢復邪直貝丘百姓寒心宜復穿渠東行不豫脩治¶
北決病四五郡南決病十餘郡然後憂之晚矣事下丞¶
相御史白博士許商治尚書善為算能度功用遣行視¶
以為屯氏河盈溢所為方用度不足可且勿浚後三嵗¶
<pb:KR3k0043_WYG_120-18b>¶
河果決於館陶及東郡金隄泛濫兖豫入平原千乗濟¶
南凡灌四郡三十二縣水居地十五萬餘頃深者三丈¶
壊敗官亭室廬且四萬所御史大夫尹忠對方畧䟽闊¶
上切責之忠自殺遣大司農非調調均錢榖河决所灌¶
之郡謁者二人發河南以東漕船五百艘徙民避水居¶
丘陵九萬七千餘口河隄使者王延世使塞以竹落長¶
四丈大九圍盛以小石兩船夾載而下之三十六日河¶
隄成上曰東郡河決流漂二州校尉延世隄防三旬立¶
<pb:KR3k0043_WYG_120-19a>¶
塞其以五年為河平元年卒治河者為著外繇六月惟¶
延世長於計䇿功費約省用力日寡朕甚嘉之其以延¶
世為光禄大夫秩中二千石賜爵關内侯黄金百斤後¶
二嵗河復決平原流入濟南千乗所壊敗者半建始時¶
復遣王延世治之杜欽說大將軍王鳯以為前河決丞¶
相史楊焉言延世受焉術以塞之蔽不肯見今獨任延¶
世延世見前塞之易恐其慮害不深又審如焉言延世¶
之巧反不如焉且水勢各異不博議利害而任一人如¶
<pb:KR3k0043_WYG_120-19b>¶
使不及今冬成來春桃華水盛必羡溢有填淤反壊之¶
害如此數郡種不得下民人流散盗賊將生雖重誅延¶
世無益於事宜遣焉及將作大匠許商諫大夫乗馬延¶
年雜作延世與焉必相破壊深論便宜以相難極商延¶
年皆明計算能商功利足以分别是非擇其善而從之¶
必有成功鳯如欽言白遣焉等作治六月乃成復賜延世¶
黄金百斤治河卒非受平賈者為著外繇六月後九嵗¶
鴻嘉四年楊焉言從河上下患底柱隘可鐫廣之上從¶
<pb:KR3k0043_WYG_120-20a>¶
其言使焉鐫之鐫之裁沒水中不能去而令水益湍怒¶
為害甚於故是嵗勃海清河信都河水湓溢灌縣邑三¶
十一敗官亭民舍四萬餘所河隄都尉許商與丞相史¶
孫禁共行視圖方畧禁以為今河溢之害數倍於前决¶
平原時今可决平原金隄間開通大河令入故篤馬河¶
至海五百餘里水道浚利又乾三郡水地得美田且二¶
十餘萬頃足以償所開傷民田廬處又省吏卒治隄救¶
水嵗三萬人以上許商以為古說九河之名有徒駭胡¶
<pb:KR3k0043_WYG_120-20b>¶
蘇鬲津今見在成平東光鬲界中自鬲以北至徒駭間¶
相去二百餘里今河雖數移徙不離此域孫禁所欲開¶
者在九河南篤馬河失水之迹處勢平夷旱則淤絶水¶
則為敗不可許公卿皆從商言先是谷永以為河中國¶
之經瀆聖王興則出圖書王道廢則竭絶今潰溢横流¶
漂沒陵阜異之大者也脩政以應之災變自除是時李¶
㝷解光亦言隂氣盛則水為之長故一日之間晝减夜¶
増江河滿溢所謂水不潤下雖常於卑下之地猶日月¶
<pb:KR3k0043_WYG_120-21a>¶
變見於朔望明天道有因而作也衆庻見王延世䝉重¶
賞競言便巧不可用議者常欲求索九河故迹而穿之¶
今因其自决可且勿塞以觀水勢河欲居之當稍自成¶
川跳出沙土然後順天心而圖之必有成功而用財力¶
寡於是遂止不塞滿昌師丹等數言百姓可哀上數遣¶
使者處葉賑贍之哀帝初平當使領河隄奏言九河今¶
皆窴㓕按經義治水有决河深川而無隄防壅塞之文¶
河從魏郡以東北多溢决水迹難以分明四海之衆不¶
<pb:KR3k0043_WYG_120-21b>¶
可誣宜博求能浚川䟽河者下丞相孔光大司空何武¶
奏請部刺史三輔三河𢎞農太守舉吏民能者莫有應¶
書待詔賈讓奏言治河有上中下䇿上䇿徙冀州之民¶
當水衝者决黎陽遮害亭放河使北入海河西薄大山¶
東薄金隄勢不能逺泛濫朞月自定多穿漕渠於冀州¶
地使民得溉田分殺水怒故謂之中䇿若廼繕完故隄¶
増卑倍薄勞費無已數逢其害此最下䇿也王莾時徴¶
能治河者以百數其大畧異者長水校尉平陵關並言¶
<pb:KR3k0043_WYG_120-22a>¶
河決率常於平原東郡左右其地形下而土䟽惡聞禹¶
治水時本空此地以為水猥盛則放溢少稍自索雖時異¶
處猶不能離此上古難識近察秦漢以來河决曹衛之¶
域其西北不過百八十里者可空此地勿以為官亭民¶
室而已大司馬史長安張戎言水性就下行疾則自剖¶
除成空而稍深河水重濁號為一石水而六斗泥今西¶
方諸郡以至京師東行民皆引河渭山川水溉田春夏¶
乾燥少水時也故使河流遲貯淤而稍淺雨多水暴至¶
<pb:KR3k0043_WYG_120-22b>¶
則溢決而國家數隄塞之稍益髙於平地猶築垣而居¶
水也可各順從其性母復灌溉則百川流行水道自利¶
無溢決之害矣御史臨淮韓牧以為可畧於禹貢九河¶
處穿之縱不能為九但為四五宜有益大司空掾王横¶
言河入勃海勃海地髙於韓牧所欲穿處徃者天嘗連¶
雨東北風海水溢西南出寖數百里九河之地已為海¶
所漸矣禹之行河水本隨西山下東北去周譜云定王¶
五年河徙則今所行非禹之所穿也又秦攻魏决河灌¶
<pb:KR3k0043_WYG_120-23a>¶
其都决處遂大不可復補宜郤徙完平處更開空使縁¶
西山足乘髙地而東北入海廼無水災沛郡桓譚為司¶
空掾典其議為甄豐言凡此數者必有一是宜詳考驗¶
皆可豫見計定然後舉事費不過數億萬亦可以事諸¶
浮食無産業民空居與行役同當衣食衣食縣官而為¶
之作廼兩便可以上繼禹功下除民疾王莽時但崇空¶
語無施行者¶
漕司議通沁水北東合流御河以便漕者文用白衛為¶
<pb:KR3k0043_WYG_120-23b>¶
郡地最下大雨時行沁水輒溢出百里間雨便甚水不¶
得逹于河即浸淫及衛今又引之使來豈惟無衛將無¶
大名長蘆㑹朝廷遣使相地形言衛州城中浮屠最髙¶
者纔與沁水平勢不可開也事遂寢¶
　　　宋東南水利　　　　　　　宋　志¶
常州水隆興二年常州守臣劉唐稽言申利二港上自¶
運河發流經營回復至下流析為二道一自利港一自¶
申港以逹于江口每日潮汐帶沙填塞上流游泥淤積¶
<pb:KR3k0043_WYG_120-24a>¶
流洩不通今若相度開此二河但下流申利二港並𨽻¶
江隂軍若議定深闊丈尺各於本界開淘庻協力皆辦¶
又孟瀆一港在奔牛鎮西唐孟簡所開并宜興縣界沿¶
湖舊百瀆皆通宜興之水藉以䟽洩近嵗阻於吳江石¶
塘流行不快而沿湖河港所謂百瀆存者無幾今若開¶
通委為公私之便至乾道二年以漕臣姜詵等請造蔡¶
涇牐及開申港上流横石次濬利港以洩水勢五月又¶
以兩淛轉運司并常州守臣言填築五瀉上下兩牐及¶
<pb:KR3k0043_WYG_120-24b>¶
修築牐裏堤岸仍於郭瀆港口舜郎廟側水聚㑹處築¶
捺硬壩以防走泄運水委無鍚知縣主掌鑰匣遇水深¶
六尺方許開牐通放客舟淳熈九年知常州章冲奏常¶
州東北曰申港利港黄田港夏港五斗港其西曰竈子¶
港孟瀆㤗伯瀆烈塘江隂之東曰趙港白沙港石頭港¶
陳港蔡港私港令節港皆古人開導以為溉田無窮之¶
利者也今所在堙塞不能灌溉臣嘗講求其說抑欲不¶
勞民不費財而漕渠旱不乾水不溢用力省而見功速¶
<pb:KR3k0043_WYG_120-25a>¶
可以為悠乆之利者在州之西南曰白鶴溪自金壇縣¶
洮湖而下今淺狹特七十餘里若用工濬治則漕渠一¶
帶無乾涸之患其南曰西蠡河自宜興太湖而下止開¶
濬二十餘里若更令深逺則太湖水來漕渠一百七十¶
餘里可免濬治之擾至若望亭堰牐置於隋之至德而¶
徹於本朝之嘉祐至元祐七年復置未幾又毁之臣謂¶
設此堰牐有三利焉陽羡諸瀆之水奔趨而下有以節¶
之則當潦嵗平江三邑必無下流淫溢之患一也自常¶
<pb:KR3k0043_WYG_120-25b>¶
州至望亭一百三十五里運河一有所節則沿河之田¶
旱嵗資以灌溉二也每嵗冬春之交重綱及使命往來¶
多苦淺涸今啓閉以時足通舟楫後免車輓灌注之勞¶
三也詔令相度開濬嘉㤗元年守臣李珏言州境北邊¶
楊子大江南並太湖東連震澤西據滆湖而漕渠界乎¶
其間漕渠兩傍曰白鶴溪西蠡河南戚氏北戚氏直湖¶
州港通于二湖曰利浦孟瀆烈塘横河五瀉諸港通于¶
大江而中間又各自為支溝斷&ZX-111c68;曲繞㕘錯不以數計¶
<pb:KR3k0043_WYG_120-26a>¶
水利之源多於他郡而常苦易旱之患何哉臣嘗詢訪¶
其故漕渠東起望亭西上吕城一百八十餘里形勢西¶
髙東下加以嵗乆淺淤自河岸至底其深不滿四五尺¶
常言春雨連綿江湖泛漲之時河流忽盈驟減連嵗雨澤¶
愆闕江湖退縮渠形尤亢間雖得雨水無所受旋即走¶
泄南入于湖北歸大江東徑注于吳江晴未旬日又復¶
乾涸此其易旱一也至若兩傍諸港如白鶴溪西蠡河¶
直湖烈塘五瀉堰日為沙土淤漲遇湖髙水泛之時尚¶
<pb:KR3k0043_WYG_120-26b>¶
可通行舟楫若值小汐乆晴則俱不能通應自餘支溝¶
别港皆已堙塞故雖有江湖之浸不見其利此其易旱¶
二也况漕渠一帶綱運於是經由使客于此往返每遇¶
水溢綱運便阻一入冬月津送使客作壩車水科役百¶
姓不堪其擾豈特溉田缺事而已望委轉委提舉常平¶
官同本州相視漕渠并徹江湖之處如法濬治盡還昔¶
人遺跡及於望亭修建上下二牐固護水源從之¶
　　　古今水利總論　　　　　　　考　索¶
<pb:KR3k0043_WYG_120-27a>¶
論古今水利之制莫善於周莫不善於漢夫水利之在¶
天下猶人之血氣然一息之不通則四體非復為有大¶
而江河川澤㣲而溝洫畎澮其小大雖不同而其䟽通¶
導逹不可使一國之壅閼則一也成周之盡力於溝洫¶
西漢之用功於河渠不貪小利以害大謀不急近功以¶
遺逺害田畝有灌溉之益川澤無壅塞之憂此周禮述¶
溝洫遷史書河渠之利歟且成周匠人之職方井之地¶
廣四尺者謂之溝十里之成廣八尺者謂之洫百里之¶
<pb:KR3k0043_WYG_120-27b>¶
同廣二尋者謂之澮夫自四尺之溝積而至於二尋之¶
澮一同之間其捐膏腴之地以為溝洫之制者凡幾畝¶
也(禮冬官匠人為溝洫九夫為井井間廣四尺深四尺/謂之溝方十里為成成間廣八尺深八尺謂之洫方)¶
(百里為同同間廣二/㝷深二仞謂之澮)小司徒之經土地而井牧其田野¶
說者論田稅之所出則百井之地出田稅者六十有四¶
而三十六井則治洫也萬井之地出田稅者四千九十¶
有六井而五千有竒則治溝與澮也夫自一成之地積¶
而至於一同萬夫之衆其捐賦稅之入以治溝洫之利¶
<pb:KR3k0043_WYG_120-28a>¶
者凡幾人也(地官小/司徒注)成周之君豈不愛膏腴之地賦歛¶
之入而棄以為無用之溝洫哉誠以所棄者小而所利¶
者大所捐於公上者不能毫髪而所以福斯民而澤天¶
下者無窮已也自經界不明而先王溝洫之制漫無可¶
考以九河之地猶失其八支而莫得其迹(東坡辨九河/云以漢許鬲)¶
(之言攷之徒駭最北鬲津最南盖徒駭是河之本道東/出分為八齊小白塞之為今河間兮髙以東至平原鬲)¶
(津往往有其遺處葢/其八支併歸徒駭也)則細而溝洫之屬可知矣天下所¶
謂有才之士始出而以私智經營雖其利澤不博未及¶
<pb:KR3k0043_WYG_120-28b>¶
古人徧利天下之意不猶愈於後世興水爭地貪尺寸¶
之利而遺無窮之害哉自春秋戰國浚其源西漢導其¶
流而河渠之水利詳矣孫叔敖起芍陂楚受其惠文翁¶
穿洩口蜀以富饒(史/記)鑿漳水於魏者鄴旁有稻梁之詠¶
(魏襄王時史起為鄴令曰魏氏行田以百畝鄴獨二百/畝是田患也漳水在其旁西門豹為鄴令不知用於是)¶
(引濤水灌田鄴以富民歌之曰鄴有賢令兮為/史公決漳水兮灌鄴旁終古舄齒兮生稻梁)導涇水¶
於秦者涇陽有禾黍之謠(班固西都賦又前溝洫志自/秦用鄭國穿涇陽渠又名鄭)¶
(國渠至武帝中大夫白公復奏穿引涇水一起谷口以/溝池陽又名曰白渠民歌之曰鄭國在前白公在後云)¶
<pb:KR3k0043_WYG_120-29a>¶
(云且灌且溉/長我禾黍)此見於春秋戰國之時也自漢以來講明¶
尤備内而京師外而列郡又逺而邊地源流𤓰分原隰¶
碁布歴歴可見矣嚴能穿龍首渠於馮翊之地(注見/前)兒¶
寛穿六輔渠於左内史之治(武帝元鼎間兒寛為左/内史奏請穿六輔渠)白¶
公引涇水於池陽之區(見/上)决渠降雨荷臿成雲衣食京¶
師億萬之口豈非京師之利乎(西都/賦)其他郡縣泰山則¶
引汶東海則引鉅定海南九江則引淮朔方西河酒泉¶
諸郡則皆引河及川谷以溉田(溝洫之用事者爭言水/利朔方西河河西酒泉)¶
<pb:KR3k0043_WYG_120-29b>¶
(皆引河及山谷以溉田而闗中虚校成國漳渠引諸川/汝南九江引淮東海引鉅定泰山下引汶水皆穿渠溉)¶
(田各萬餘頃他小渠及披/山通道者不可勝言也)披山通道在在相望豈非諸¶
郡之利乎輪臺以東有渠溉田五千頃(桑𢎞羊奏故輪/臺以東枝渠黎)¶
(皆欲國地廣饒水草有溉田五千頃以/上温和田益可流通溝渠而種五榖)而鮮水左右亦¶
有橋七十所(趙充國屯田奏云願留萬二千人屯要害/處繕鄉亭浚溝渠治隍陿以兩道橋七十)¶
(所令鮮/水左右)是雖極邊之地水道源流無不加意又豈非邊¶
地之利乎西漢之君不計地利之廣狹不論費役之多¶
寡不一勞者不永逸不暫費者不永寜此漢人得享溉¶
<pb:KR3k0043_WYG_120-30a>¶
灌之利也然周漢所以得水利者治之者非一官領之¶
者非一人得以盡心於溝洫河渠之間是故周官營溝¶
行水之制則職之匠人俾任浚導之功也匠人為溝洫¶
凡溝必因水勢防必因地勢止水蓄水之令則領之稻¶
人俾專儲蓄之利也(地官稻人以瀦蓄水以防止水以/溝蕩水以遂均水以列舍水以澮)¶
(㵼/水)夫惟浚之於其始積之於其終又安有旱澇之患哉¶
漢之京師則少府總禁池之事其屬則有池監(百官表/少府掌)¶
(山海陂澤之稅其屬有上/林上池監有都水長丞)有都水(見/上)水衡掌林苑之事¶
<pb:KR3k0043_WYG_120-30b>¶
其屬則有水司空(百官表水衡都尉/水司空長丞屬焉)有都水(前百官表/奉常注如)¶
(淳曰都水治渠隄水門又按太/常少府水衡置有都水長丞)三輔以行京師之職太¶
常以領巴陵之渠(並百/官表)郡國則九江有陂湖官南海則¶
有淮浦官南郡江夏則有雲夢官夫惟既任於其内又¶
分於其外又安有壅閼之憂哉(地理志九江郡有陂官/湖官南海郡中有淮浦)¶
(官南郡江夏/郡有雲夢官)國朝惠飬元元留心水利三司則有都水¶
監(本朝官制都水監屬三/司員無常職興役則差)諸路則有提舉(淳熈七年臣/僚乞委提舉)¶
(常平築陂塘於/海門潴水為備)州有倅貳邑有丞佐(淳熈七年又臣僚/劄子乞委諸路常)¶
<pb:KR3k0043_WYG_120-31a>¶
(平司籍定所𨽻郡縣公私陂塘川澤之數專責縣丞因/民暇日勸率䟽導聖㫖依令專督責縣丞於農隙日浚)¶
(治流導廣/行儲蓄)而又郡有守邑有令皆得以行其浚導儲蓄¶
之利故修蕭何之故堰則若許景山而廢壞之地復蒙¶
大利(真宗朝知興元府許景山嘗修漢蕭何所為故堰/號其屬曰鄼侯方定天下乃暇為此以灌農田今)¶
(吾豈改一時之勞而廢萬世/之利於是因其壊堰大修之)正鄭公在前白公起後之¶
意也(見/上)修召信臣之舊渠則若趙尚寛而荒廢之場變¶
為沃壤(仁宗朝有唐州太守趙尚寛者復修召信臣集/與境内陂堰向為荒瘠之地變為沃壤三司使)¶
(包拯上其事以嘉其能命/留再任且有旌擢之諭)正前有召父後有杜母之意¶
<pb:KR3k0043_WYG_120-31b>¶
也(後漢杜詩復修召信臣南陽渠/人歌之曰前有召父後有杜母)築海隄以衛田而民¶
享其利則如范文正(范仲淹監西溪名建白於朝請築/海隄於通㤗海州之境長數百里)¶
(以衛民田以文正為興化令專掌役事發通泰楚/海四州民夫治之既而民享其利興化以范為姓)興水¶
利有功而治累得聲則如劉彞(安定胡先生有治事齋/如治兵水利之類嘗言)¶
(劉&ZX-111b12;善治水後累/為政皆興水利)得人如是則其利可勝計耶今日聞¶
有論水利之事矣而不&ZX-111e00;其利聞有任水利之官矣而¶
不行其勞太湖藪陂澤水之所潴而河渠畝遂水之所¶
泄豪民墾之以獲豐殖之資官私仰之以享租輸之入¶
<pb:KR3k0043_WYG_120-32a>¶
及其日増歲衍而水利之故地皆為創置之良田曩之¶
仰其水利以耕者今不勝旱溢之害是固不可以悉舉¶
也姑以越之鑑湖言之自漢永和中始闢其廣二百餘¶
里而灌溉之利及於民者為田八千餘頃及熈寧中盗¶
耕其中者九百頃至近歲又甚矣至取其田以歸之公¶
上此未害也而不知所剰者僅數百畝而利之所以復¶
未必盡歸之官所言者凡數千頃而駸駸不已則越三¶
郡將受其弊矣倘今日公上不利絲毫之賦守令不恤¶
<pb:KR3k0043_WYG_120-32b>¶
豪右之民毋惑於紛紛之議毋(闕/)於悠悠之事則何患¶
乎利不具害不除而使周漢(闕/)其利哉雖然水利固當¶
舉也亦未易輕舉也才不辨者不足任心不盡者不足¶
任茍且順從者不足任上縻帑庫下奪農田隄防一開¶
水失故道間有指鄰國以為壑說禹貢而行河者益以¶
滋其謬耳不然閔之苕溪入太湖東坡何託此以諷熈¶
寧興水利者哉¶
　稗編卷一百二十¶
